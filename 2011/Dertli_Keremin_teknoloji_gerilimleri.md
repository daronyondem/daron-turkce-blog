# Dertli Kerem'in ölen teknoloji gerilimleri
Vouw 2010 yılında hiç [Dertli
Kerem](http://daron.yondem.com/tr/tag/Dertli_Kerem) yazısı yazmamışım.
Aslına bakarsanız eski tarzda bir Dertli Kerem olmayacak bu :) ama
ortada yine bir dert var o ayrı. Neyse... geçelim konumuza ;)

### Tek bir cevap olsa tüm sorularımıza....

Aslında herşey tüm sorularımızı cevaplayacak tek bir cevap aramamızdan
kaynaklanıyor. Farklı sorulara farklı cevaplar olsun istemiyoruz çünkü o
zaman doğru cevabı verip veremeyeceğimizden emin olamamakla beraber
aslında salt "doğru cevabı seçme" çalışmasına girmememizi sağlayacak
olan süper çekici tembelliği de seviyoruz. Peki bu tembelliğin sonucu ne
oluyor?

Gelin bu ilk paragraftaki konsepti daha açığa vurmadığım, yazımızın ana
konusuna biraz daha yaklaştıralım. Şirket olarak bir ERP yazmak
istiyoruz (hani her şirket yazmak ister ya?) Olmadı CRM yazalım (ERP
olmadı CRM yazmak lazım sıfırdan tabi). Eldeki yazılımla ilgili daha
adam akıllı analizleri bile yapmadan önce hemen bir "teknoloji" seçimi
sorusuna sarılırız sanki diğer tüm sorular cevaplanmışcasına. Hadi bu
noktayı bir başka "Dertli Kerem" yazısına bırakalım ve "teknoloji
seçimi" sorumuza geri dönelim. Seçeceğimiz teknolojilerin,
kullanabileceğimiz araçların ve metodolojilerin çeşitliliği sadece bir
üretici (Microsoft / IBM / Adobe / X / Y / Z)  ile kendimizi sınırlasak
bile genelde bir elin parmaklarını rahatlıkla geçebilecek sayıda. İşte
tam da bu durum bazılarımızın çok hoşuna giderken bazılarımızın kafasını
tabi ki karıştırıyor. Aslında her iki kesimdeki kişi / firmaların da
durumu doğal. Sonuç itibari ile her firma bu kararı alabilecek iç
deneyime sahip olmayabilir. İşte tam da o nedenle zaten "danışmanlık"
denilen bir hizmet dalı var!

### Ama tek bir doğru cevap olmalı!!! Israrla!

İşte bu ısrarın arkasındaki sebep.... aptallık! Ağır olduğunun
farkındayım, o zaman yumuşatalım. Tembellik! (Ki bence tembellik
aptallıktır, nitekim tembelliğin zekayı tetiklediği de olur) Seçenekleri
değerlendirmek istememe tembelliğinin getirdiği içgüdüsel bir tepki
olarak sürekli tek bir doğru cevabın varlığına inanıp, onun varlığını
kanıtlamak adına diğer olası doğru cevapları yokmuş varsayabilen bir
insanlar topluluğu olduk çıktık... YAZILIMCILAR OLARAK!

Bu durum kesinlikle Türkiye'ye özgü falan değil. Tüm dünyadaki
yazılımcılardan bahsediyorum. Her yeni çıkan teknoloji ile beraber bir
önceki teknolojiyi "ölü" ilan etmek isteyenlerden bahsediyorum. Her
konferansta eğer adından bahsedilmemiş bir teknoloji varsa hemen onu
"öldü o teknoloji" diye ölü ilan edenlerden bahsediyorum. Konuyu nereye
getirmek istediğimin sanırım farkına varmışsınızdır. Bu insanlar kod
yazmak yerine bir anlamda sanırım teknolojilerin doğum ve ölümünü takip
eden mezarlık müdürleri tadında dedikodu fışkırtmaktan başka birşey
yapmıyorlar ve maalesef ki gerçekten iş yapan kurum, kişilerin sosyal
topluluklardan kirli bilgi edinmesine, zarar görmesine sebep oluyorlar.

### Şekil 1A

Çok yakın bir örnekten bahsetmek istiyorum sizlere. Build konferansı!
Son birkaç gündür günlük raporlarını bloguma attığım Microsoft'un Build
konferansından bahsediyorum. Blogu sürekli takip edenleriniz varsa
hatırlayacaklardır konferans öncesi bazı yazılarımda "dedikodular aldı
başını gitti ama kafa karıştırmamak adına ben yazmayacağım" diye
söylemlerde bulunmuştum. Çok doğru yapmışım. Peki neler oldu?

Build konferansı öncesi 5 ay boyunca yurt dışında yazılım sektörü
(özellikle MS tarafındaki community) çıldırdı! Konferansın web sitesinde
ilk günlerinde sadece HTML5 yazdığı için C\# ve VB'nin artık
kullanılmayacağı, .NET Framework'ün öldüğü, Microsoft'un Desktop'tan vaz
geçtiği gibi benim hala inanamadığım dedikodular ciddi ciddi, ciddi web
sitelerinde haberler şeklinde yayınlandı! Şaka gibiydi. İnsanlar bu
kadar \*\*\*\*\* olabilir miydi? Yoksa gözleri önündeki kanıtları bu
kadar görmemezlikten gelecek bir deneyim mi yaşamışlardı Microsoft ile?
Doğrudur Microsoft bir ürünü bir anda çöpe atabilir ama bu kadar da
değil canım! Genelde bu durum Preview konumundaki ürünlerde olur.
Release olan herşeyin minimum ömrü zaten bellidir.

Her neyse, ben size birkaç dedikodu daha söyliyim. Dedikodulara göre
Microsoft yeni bir Unmanaged dil çıkartacaktı tamamen ARM optimize
olacak ve HTML5'in arkasına oturacaktı JavaScript gibi :) WPF ve
Silverlight birleştirilecekti. Yeni tablet arayüzünde sadece HTML5
kullanılabilecekti.

Tüm bu dedikoduların 5 ay boyunca sürekli konuşulduğunu çok rahat
söyleyebilirim. İşte tam da bu nedenle şükrettim bu dedikoduların
Türkiye'ye gelmemesine. Özellikle daha önceleri olduğu gibi bazı şuursuz
yerel basın yayınlarının bu dedikoduları Türkiye'ye taşımamasına ayrıca
sevinmiştim. Ama şimdi görüyorum da sanırım dedikodulardan haberleri
yokmuş, yoksa taşırlarmış. Nitekim aynı \*\*\*\* yurt dışındaki basın da
yaptı. Bu dedikodular çok sağlam sitelerde yayınlandı. Tabi unutmamak
gerek ki o sitelerin de özünde derdi (Türkiye'de de aynı) hit almak! Eh
dedikodu da süper işe yarıyordur sanırım.

### Peki sonunda ne oldu?

Dedikodularım hepsinin tersi oldu :) Tablet interface'inde Silverlight
kullanılabildi (WPF alınmadı, çok da kritik değil bu noktada).
Silverlight ile WPF birleştirilmedi. MS desktop'tan vazgeçmedi. Yeni bir
unmanaged dil gelmedi. .NET Framework ölmedi, yenisi duyuruldu.

Tam konferans sonunda kendi kendime rahatlamıştım "oh herşey netleşti"
diye ki bir baktım ortalık yine karışmış. Yok efendim "Silverlight
ölmüş" :D Ciddi ciddi soruyorum tüm bu anlattıklarımdan bu sonuç çıkıyor
mu? Peki bu insanlar bu sonucu nasıl çıkarttılar?

Eski bir Microsoft çalışanı (Scott Barnes) Build sonrası blogunda
"Silverlight öldü" diye bir yazı yayınladı. Yazının saçmalığına birazdan
değineceğim ama beni şaşırtan bu yazının saçmalığını anlayanların
azlığı. Sevgili
[CHIP](http://www.chip.com.tr/konu/windows-8-deki-bu-eksik-dikkatinizi-cekti-mi_29182.html)
dergisi de kaçırmadın olayı haber yapmış "süper sorumlu bir basın
anlayışı" ile :) Neden haber yapmadan önce bir uzmana danışmazlar
anlamam. Neyse magazin dergisinden öteye geçmemiş durum maalesef.

Scott Barnes'ın ve saçma CHIP haberinin detaylarına girmeden önce
Build'de olanlara tekrar göz atalım. Microsoft tablet interface'i için
XAML+C\#/VB kullanılabileceğini söyledi. Şu an için tablet interface
için uygulama yarattığınızda Silverlight Runtime'dan referanslar
gözüküyor. Yani bu sistem Silverlight'ı kullanılıyor. (Kullanmasa ne
yazar XAML+C\#/VB olduktan sonra). Microsoft tablet interface'indeki
Internet Explorer'da plug-in based sistemlerin çalışmayacağını söyledi.
Bunlar tabi ki Flash ve Silverlight'ı kapsıyor. Desktop'taki Internet
Explorer'da ise plug-in based sistemler çalıştırılabiliyor.

Bu manzaradan Scott'ın çıkardığı sonuç "Microsoft'un SL'den vaz
geçtiği". Peki size soruyorum :) Üç ay önce Microsoft sadece Silverlight
projesi üreten Visual Studio LightSwitch diye bir ürün çıkarttı. Ürünün
amacı "Data Odaklı İş Uygulamaları Geliştirmek". Microsoft Silverlight'ı
aldı Windows Phone'un ana uygulama geliştirme platformu yaptı. Birkaç ay
önce Silverlight'ın XBOX'da çalışacağı duyuruldu. Microsoft Azure
yönetim portallarını 5 ay önce tamamen Silverlight'a geçirdi.
Silverlight cidden ölüyor gibi duruyor mu? Yoksa MS kestiği dalda yuva
mı kuruyor?

Silverlight'ın ve Flash'ın, özetle plug-in based sistemlerin HTML5 ile
beraber uygulama tarafına çekildiği zaten alenen ortada. Baktığınızda
ülkemizde de Silverlight'ın en çok kullanıldığı alan tarayıcı içi iş
uygulamaları. Zaten bu nedenle Visual Studio LightSwitch çıktı! Yani
özetle tablet interface'de açılacak tarayıcı içi iş uygulamaları diye
bir konsept düşünmüyor Microsoft! O nedenle de tarayıcı içinde
Silverlight'ı tablet interface'e almayacak. İsterseniz bir tıkla
desktopa geçip orada çalıştırabilirsiniz. Zaten MS'in tavsiye ettiği
olası tablet iş uygulamalarını yine Silverlight/XAML ile METRO UI'a
uygun şekilde geliştirmeniz! Ortada ölen giden birşey yok.

### Gelelim CHIP'e...

Silverlight'ın öldüğü falan yok :) Scott'ın XAML+C\#/VB'yi SL'den ayrı
görmesi sadece bir branding algı sorunu! Eğer sadece plug-in based olana
Silverlight dersek zaten ne Phone'daki ne XBOX'taki da Silverlight
olmaz. Ama öyle. Ek olarak silverlight'ın yeni sürümü yolda! 5 RC yeni
çıktı! MS webde iş uygulamaları için SL'i öldürmeyecek, daha birçok şey
var SL'in kuvvetli olduğu fakat diğer birçok şey için de full HTML5
desteği için yatırım yapacak. Yani "tek bir doğru cevap yok!".
Silverlight ekibinin dağıtıldığı falan yok. Silverlight ve WPF ekipleri
XAML ekibi olarak Windows grubuna dahil edildi. Bu çoook süre önce oldu
Silverlight 5 Beta gelmeden önce! Diğer yandan bu süper bir gelişme
çünkü bu ürünlerin kolay kolay "ölmeyeceğinin" kanıtı. Windows 8'in
piyasaya çıkmadan önce çok yol kat etmesi gerektiğini söylemişler :)
Doğrudur Build Keynote'da da söylendi. Daha Beta!, RC, RTM, GA var. Çok
yol katedilmesi gerektiğini söylemeniz iyi oldu :) kimse farkında
değildi! Yahu zaten "Developer Preview" böyle consumer eline düşünce
yorumlar da rezalet oluyor tabi. "Elinin hamuru ile" diyesi geliyor
insanın. Nitekim bu yorumu Scott da yapmış. Laf olsun torba dolsun.
Zaten araştırırsanız nette herkesin Scott'ın MS'ten ayrıldıktan sonra
böyle konuşmaya başladığı yönünde yorumları da var, ben onların
yalancısıyım :) Neyse, ağır dedikoduya biz de girmeyelim....

### Dekstop öldü!

Ölen ölene! :D Birilerine göre Build konferansında Microsoft hiç
desktop'tan WPF'ten vs bahsetmemiş. O nedenle "Desktop da ölmüş artık"
:) Artık şaka yapmaktan öteye geçemeyeceğim.... "Build konferansında
Microsoft benden de bahsetmedi ben de mi öldüm?" Biliyorum çok kötüydü
şaka ama yazının başından beridir okuyorsanız artık ne demek istediğimi
anlamışsınızdır. Bu konferanslar yeniliklerle alakalı. Desktop'ta şu an
için MS'in göstereceği öncelikli birşey bu konferans için yoktu.
Göstermediler. Olay bu kadar basit. Her bahsetmedikleri, yazmadıkları
şeyin listesini yapıp "öldü" gibi yorum yapılması artık hiç anlamlı
değil.

### WPF öldü!

:) Bu konuda da iki cümle yaziyim istedim. Build konferansı boyunca 1
kere bile sahnede "WPF" denmedi. Yine bu WPF'in öldüğü anlamına
gelmiyor. Visual Studio 2010 WPF ile yazıldı. 2011 Developer Preview
aynen öyle. Blend öyle vs..vs..vs.. WPF Desktop'taki MS'in en kuvvetli
platformudur ve görünen o ki öyle de kalacak.

### .NET Framework öldü!

:) bitecek bitecek, birazdan bitecek sabır. .NET Framework öldü
diyenlerin savunması ise WinRT (Windows Runtime). Malum Metro UI tablet
uygulamaları .NET Framework uygulamaları değiller. C\#/VB/JavaScript ile
yazdığınız bu uygulamalar Windows Runtime üzerinde çalışıyorlar. WinRT
şu an için desktop'ta çalışmıyor. İleride çalışacağına dair herhangi bir
ipucu da yok. Çalışsa da WinRT'de olup .NET Framework'de olmayan veya
.NET'de olup WinRT'te olmayan çok şey var. Şu an için manzara MetroUI
için ek framework yükletmeden C\#/VB getirmek için .NET'i aradan
çıkarmak olarak algılanabilir. İleride ne olur çok belli değil ama
bundan 10 sene sonra .NET Framework kalkarsa zaten aynı API'ler WinRT'de
de olacağı ve yine aynı diller kullanılacağı için sadece bir copy-paste
bakar en primitive şekli ile. Şu anda ise kesinlikle böyle bir manzara
yok. Yukarıdaki bir hayal ürünü. Şu anda tablet için WinRT desktop için
.NET şeklinde duruyor herşey. Nitekim .NET'in bir server ayağı olduğunu
da unutmamak gerek WinRT'de öyle bir durum yok. .NET'in ölmesi için
ASP.NET'in yerine de birşey gelmesi lazım :) Uzun hikaye.

### Sonuç

Seçenekler çok fazla. Platformlar giderek artıyor ve bu da seçeneklerin
daha da artmasına neden oluyor. Daha dün ASP.NET'te WebForms mu, MVC mi,
Razor mı? derken bu tarafta da onlarca yapı oluştu (bazıları vardı). Bu
durum güzel bir durum ve hiçbirşeyin ölmesini falan gerektirmiyor. Eğer
birşeyler ölecekse buna karar verecek kişiler de zaten siz / biz
olacağız Microsoft değil. Biz bir ürünü kullandığımız sürece
Microsoft'un Build konferansında da söylediği gibi herşey "Use what you
know" bildiğinizi kullanın mottosu ile devam edecek. Tarihte developer
platformunda büyük değişikliker oldu. Ölen teknolojiler oldu,
öldürülenler oldu ama emin olun hepsi de şu an öngörüldüğü varsayılan
ölümlerden bin kat daha kuvvetli sinayellerle geldiler.

### **Teşekkür :)**

Ben bu yazıyı yazmayacaktım, hatta CHIP'teki haberden de haberim yoktu.
Nitekim son zamanlarda ciddi sıkıldım bu dedikodulardan. Hiçbiri
tutumuyor, şuursuz gereksiz yorumlar. Ne MS'i ne MS'in stratejisini
bilmeyen, anlamayan veya kasıtlı insan / kurumların yaptığı bu
yorumlardan uzak durun derim. Bana hem konuyu haber veren hem de bu
yazıyı yazmamı rica ederken dedikoduların bazı yansımalarını da paylaşan
:) Emre Kıyak'a teşekkür etmek istiyorum :) 2 saatime mal oldun! :P

*Not: Jupiter denilen şey WinRT üzerine Silverlight'ın APPX olarak
paketlenmesi hikayesidir. İleride assembly isimleri değiştirilir mi
Allah bilir ama değişse de ortadaki XAML WPF'ten değil SL'den miras
alınmıştır.*

Varsa sorularınızı ve tabi her zamanki gibi yorumlarınızı aşağıya
bekliyorum. Siz ne düşünüyorsunuz tüm bu konularla ilgili?



*Bu yazi http://daron.yondem.com adresinde, 2011-9-19 tarihinde yayinlanmistir.*
