---
FallbackID: 2716
Title: "Windows Phone Tools 7.1 ile Emülatördeki Yenilikler"
date: "2011-9-30"
EntryID: WP_Tools_7_1_ile_Emulatordeki_Yenilikler
IsActive: True
Section: software
MinutesSpent: 0
Tags: Windows Phone, Windows Phone 7.5
---
Windows Phoe 7.5 için SDK 7.1'in çıkması ile beraber emülatörün yanında
bazı güzellikler geldi :) Bu güzellikleri daha farkına varmayanlarınız
için hızlıca bir üzerinden geçmek istiyorum. İnsan gerçekten o
güzellikleri açacak düğmeyi farkına varmayabilir.

![Windows Phone Emülatörü'ndeki gizli bölüm
:)](media/WP_Tools_7_1_ile_Emulatordeki_Yenilikler/emu1.png)\
*Windows Phone Emülatörü'ndeki gizli bölüm :)*

İşte yukarıdaki ekran görüntüsünde de görebileceğiniz o "ok" düğmesine
basmazsanız hayatınızı :) emülatörün belki de en değerli kısmını
görmemiş olarak geçirebilirsiniz :)

![Emülatör'deki Accelerometer bölümü
süper.](media/WP_Tools_7_1_ile_Emulatordeki_Yenilikler/emu2.png)\
*Emülatör'deki Accelerometer bölümü süper.*

Accelerometer testleri genelde en sıkıcıları olabiliyor. Emülatöre bu
özellik gelmeden önce ya gerçek cihazda test etmek zorunda kalıyorduk ya
da gereksiz taklalar atıyorduk. Artık emülatör içerisinde bu bölümde
fare ile telefonu tutup üç boyulu ortamda çevirebiliyorsunuz ve bu durum
doğrudan Sensor API'ye yansıyor. Ayrıca bir diğer güzellik ise hazır bir
gestgure olarak "Shake" komutunun da bulunması. Böylece telefonun
otomatik sallanmasını ve sallanmaya dair verinin Sensor API'ye gitmesini
sağlayabiliyorsunuz. Testing için süper!

![Geolocation
Simülasyonu](media/WP_Tools_7_1_ile_Emulatordeki_Yenilikler/emu3.jpg)\
*Geolocation Simülasyonu*

Emülatörün bu penceresinin "Location" tabında ise karşınıza bir harita
çıkıyor ve bu haritada koyduğunuz noktalara göre telefonu
gezdirebiliyorsunuz :) Geolocation API'lerine sırası ile buradaki
koordinatları aktarılıyor. Böylece uygulamanızı daha rahat test
edebiliyorsunuz. İsterseniz hazırladığınız özel yolları haricen kaydedip
sonradan tekrar simülasyon için kullanabilirsiniz.

![Screenshot!](media/WP_Tools_7_1_ile_Emulatordeki_Yenilikler/emu4.png)\
*Screenshot!*

Marketplace'e uygulamanızı gönderirken uygulamanızdan ekran
görüntülerini de ayrıca vermeniz gerekiyor. Ekran görüntülerini tek tek
"Snipping Tool" ile almak istemeyenler için emülatör içinde daha pratik
bir yöntem olarak "Screenshot" bölümü de bulunuyor.

Hepinize kolay gelsin!


