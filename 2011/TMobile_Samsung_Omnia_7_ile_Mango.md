---
FallbackID: 2715
Title: "T-Mobile Samsung Omnia 7 ile Mango"
date: "2011-9-29"
EntryID: TMobile_Samsung_Omnia_7_ile_Mango
IsActive: True
Section: software
MinutesSpent: 0
Tags: Windows Phone, Windows Phone 7.5
---
# T-Mobile Samsung Omnia 7 ile Mango
[Dün Mango update
serüvenimden](http://daron.yondem.com/tr/post/Windows_Phone_Mango_ve_benim_ilk_WP_uygulamam)
bahsedince birçok mail almaya başladım, özellikle Samsung Omnia 7
sahiplerinden :) O nedenle neyi nasıl çözdüğümle ilgili bilgileri adım
adım paylaşacağım birazdan. Ama sakın unutmayın, tüm bunlar bende
çalıştı diye sizde de çalışacak diye birşey yok. Bu konu ile ilgili
herhangi bir teknik destek vs vermem mümkün değil. Ben de saatlerce
araştırıp deneye-yanıla sonunda bulduğum yolu sizlerle paylaşacağım.
Arada bir yerde sizin yolunuz farklı nedenlerle saparsa yardımı benden
istemeyin :)

### T-Mobile Samsung Omnia 7

Tüm yazı boyunca bahsedeceğimiz ve üzerinde çalışacağım cihaz Samsung
Omnia 7'nin T-Mobile Almanya'da satılan versyonu olacak. Bu cihazın
artık ne özelliği varsa sadece bu cihaza Mango update'i dağıtılmıyor şu
anda :) Diğer dünyadaki tüm cihazlara dağıtım gerçekleşiyor. Peki bu
durumda ne yapabiliriz?

Yapacağımız şey Omnia 7'nin ROM'unu tamamen sıfırlamak olacak. Ben
Almanya yerine Hollanda için hazırlanmış ROM'u cihaza atarak hem
T-Mobile logosundan kurtuldum hem de cihaz mango update'ini alır hale
geldi. Takip edeceğimiz adımlar şöyle olacak;

-   Telefonu kapatıp (veya pilini çıkarıp takıp) tekrar açarken de "Açma
    düğmesi", "kamera düğmesi" ve "ses yükseltme düğmesi"ni beraberce
    basarak açın. Cihaz açıldığında "açma düğmesi"ni serbest bırakın.
    Ekrana sarı bir ünlem işareti gelecek ve telefonunuz "Download Mode"
    denilen bir mod ile açılmış olacak.
-   [Firmware I8700XXJK1 \#\# 2010 November
    CSC\_Cetus\_Europe\_I8700XENJK1](http://www.multiupload.com/OGUYF4F3VA)
    paketini indirin.
-   [Samsung WP7 Flash
    Programın](http://www.multiupload.com/3OE4SYAGQA)ı indirin.
-   [Samsung Mobile USB Driver
    V5.2](http://www.multiupload.com/GH391NDSY1)'i indirin.
-   Firmware paketini extract edin. Rar şifresi : samfirmware.com
    şeklinde.
-   Telefonu bilgisayardan ayırın.
-   İndirdiğiniz Samsung Mobile USB sürücülerini yükleyin ve bilgisayara
    restart atın.
-   Samsung WP7 Flash Programı'nı açın.
-   Telefonu Download Mode'dayken bilgisayara bağlayın.
-   Firmware paketinden çıkan tüm dosyaları alıp "sürükle bırak" tekniği
    ile :) Samsung WP7 Flash programının üstüne atın. Hepsi kendi yerine
    yerleşecektir.
-   Samsung Wp7 Flash programındaki "Start" düğmesine basarak işlemi
    başlatabilirsiniz.

Tüm bu işlemleri öğrendiğim adres
de[şurası](http://www.winrumors.com/got-a-bricked-samsung-omnia-7-windows-phone-heres-the-fix/).
Sizler için bire bir çevirmeye çalıştım. Sorun olursa linki kullanarak
ana kaynağa da ulaşabilirsiniz.

İşlemleri tamamladıktan sonra NoDo ve diğer updatelerin gelmesi için
uygulayacağınız teknik ise şöyle.

-   Telefonu bilgisayara bağlayın
-   Zune'u açın ve Settings'den Update'e gidin.
-   Update yok diyorsa Settings'deki "Linking" sayfasına geçin.
-   Birazdan tekrar "Update" sayfasına geçmenizi isteyeceğim. Fakat bu
    noktada önemli olan "Update" sayfasına geçtiğiniz anda
    bilgisayarınız internet bağlantısını kesmek :) Buna wireless vs
    herşey dahil. Ben bir tek normal kablo bağlantısını açık bırakıp
    "Update"e bastığım gibi gidip Network Device'ı Disable ediyordum.
    Hem NoDo hem de Mango için benim ilk denememde update çıktı. Update
    çıktıktan sonra tabi tekrar internete bağlanıp esas "Update"
    düğmesine basmanız gerekecek. Bazı kullanıcılarda birkaç deneme
    yapmak gerekebiliyormuş.

Bu kadar uğraşmamızın nedeni aslında daha T-Mobile Almanya Samsung Omnia
7'lere update'in gelmemiş olması. Nedenini inanın bilmiyorum. Kaç gündür
bu şekilde update ettiğim Wp7'yi kullanıyorum. Hiçbir sorunu da yok.

Son olarak, bu yaptıklarımız Jailbreak falan gibi birşey olmadığını da
söyliyim. Yukarıdaki adımlarla yüklediğiniz bir telefon developer unlock
bile değil. Yani hiçbir sakat durumu yok telefonun.

Hepinize kolay gelsin!



*Bu yazi http://daron.yondem.com adresinde, 2011-9-29 tarihinde yayinlanmistir.*
