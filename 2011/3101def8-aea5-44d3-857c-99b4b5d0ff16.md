---
FallbackID: 2574
Title: SilverNight İzmir :) Geldi, geçti...
PublishDate: 5/1/2011
EntryID: 3101def8-aea5-44d3-857c-99b4b5d0ff16
IsActive: True
Section: software
MinutesSpent: 0
Tags: Silverlight 3.0, Silverlight 4
---
Dün gece sabahladık! Ege Üniversitesi'nde Ege'deki öğrencilere özel bir
SilverNight etkinliği ile sabaha kadar oyun programladık :) Çoğunuzun bu
habere kısmen kızacağını biliyorum çünkü SilverNight etkinliğini
bekleyen çok vardı. Bu sefer **Ege Üniversitesi** öğrencilerden [Öykü
Küçet'](http://oykukucet.blogspot.com/)in muhteşem çabası ile
gerçekleşen etkinliğin kontrolünü de öğrencilere bıraktım :) ve sadece
öğrencilerin katılımına açık bir etkinlik olarak yapabildik. Etkinliğin
duyurusundan tutun, kayıtların alınmasına kadar herşeyi Öykü ve daha
adını sayarak bitiremeyeceğim birçok öğrenci kardeşimiz beraberce
yaptılar. Ben de zaten katılımın kısıtlı olduğu etkinlikte herkesi kabul
edemezsek onları daha da zor durumda bırakmamak için etkinliği
duyurmadım :( Bir dahakine artık.

![İzmir, Ege Üniversitesi, SilverNight
Etkinliği](http://cdn.daron.yondem.com/assets/2574/30042011_1.jpg)\
*İzmir, Ege Üniversitesi, SilverNight Etkinliği*

Özür ve üzüntü parafragfını atladıktan sonra etkinliğin heyecanlı
tarafına gelmem gerek. İlk SilverNight etkinliğinde olduğu gibi bu
etkinlikte te ciddi oranda ekip / kişi sabaha kadar hiç uyumadan kod
yazdı, depreşti ve birşeyler yapmaya çalıştı. SilverNight dışı hiçbir
etkinlikte ben bu kadar yoğun bir çaba ve öğrenme süreci görmüyorum!
Bunu yine yazılımcının DNA'sındaki "gece çalışma" özelliğine
bağlayacağım :) Ha sadece çalıştık mı? Tabi arada eğlendik de...
Tweeeet'lerden belli olacaktır ;)
[Buradan](http://twitter.com/#!/search?q=%23Silvernight) eğlenceli kısmı
inceleyebilirsiniz.

Etkinliğin bu seferki konsepti "Oyun Programlama"ydı. SilverNight
sabahında 9 ekip oyunlarının sunumlarını yaptılar ve ekiplerden biri
birinci oldu :) Birinci olan ekibin oyununda benim adımın geçiyor
olmasının birincilikle bir ilişkisi yoktur efendim :)

Eh bu kadar konuştuktan sonra oyunu da paylaşmak gerek sanırım :) Tabi
oyunun eksikleri var :) bir gecede hiç Silverlight bilmeyen bir ekipten
bu noktaya gelebilmek bile bence süper :) Hafiftan hadi oyunu da
açıkliyim :) yolda yağlar var kaçmaya çalışıyorsunuz klavyenizin
"Yukarı" ve "Aşağı" tuşları ile. Ayrıca "Space"e basıp takla atıp
üzerlerinden de atlayabilirsiniz :) 3 kere yağa takılırsanız
ölüyorsunuz. İyi eğlenceler. ;)

[![Get Microsoft
Silverlight](http://go.microsoft.com/fwlink/?LinkId=161376)](http://daron.yondem.com/tr/ct.ashx?id=024c6816-2639-4db7-8cdd-1ea688e6925d&url=http%3a%2f%2fgo.microsoft.com%2ffwlink%2f%3fLinkID%3d149156%26v%3d4.0.50401.0)\
*SilverNight İzmir birincisi ekibin oyunu!*


