---
FallbackID: 2745
Title: "INETA'da yeni rolüm ve INETA TR'de değişenler!"
date: "2011-12-25"
EntryID: INETA_da_yeni_rolum_ve_INETA_TR_de_degisenler
IsActive: True
Section: software
MinutesSpent: 0
Tags: 
---
Her yılbaşı bir anlamda yeni bir başlangıca vesile olma potansiyeli
taşır :) İşte bu yılbaşında bu potansiyeli kinetiğe çevirip :) INETA
tarafında iki bayrak değişikliği yapıyoruz. Bunlardan ilki INETA Türkiye
Başkanlığı ile ilgili.

### **Yeni INETA Türkiye Lideri : Muammer Benzeş**

Muammer yaklaşık iki yıldır INETA Türkiye yönetim ekibinde Başkan
Yardımcılığı yaparken gönüllü çalışmalarımıza muhteşem katkısı ile her
zaman arkamda oldu. Desteğini yadsımam mümkün bile olamaz. Gönüllü
olarak hayatından ayırdığı zaman ve emeği emin olun ölçmek çok zor.
Özünde 100% bir yazılımcı olmasa da :) uzmanlık alanı ITPro tarafı olsa
da Muammer'in INETA Türkiye faaliyetlerinde çılgın katkısı var.
Önümüzdeki dönemde INETA Türkiye Başkanlığı bayrağını [Muammer
Benzeş](http://www.muammerbenzes.com/)'e devrediyorum. Yılbaşı gecesi
yapacağımız geri sayım sonrası :) 1 Ocak 2012'de Muammer **INETA Türkiye
Başkanlığı** görevine başlayacak. Kendisini buradan hem kutluyorum hem
de efsane işler çıkması için azim ve biraz da şans diliyorum ;)

Bu arada INETA Türkiye[yeni yönetim
ekibine](http://www.inetatr.org/yonetim-kurulu) de yeni yılda başarılar
;)

### INETA MEA'daki değişiklikler...

2008 Mart ayında[INETA Türkiye
Başkanlığı](http://daron.yondem.com/tr/post/3411a3af-2850-40d6-8faa-1e8fa698330c)
görevini almışım. Aradan üç dört yıla yakın süre geçmiş. Bu sürede[neler
neler yaptık](http://daron.yondem.com/tr/search/INETA) :) 2009'da INETA
MEA yönetim ekibinde "Speaker Bureau Lead" görevini de üstlendim ve
Türkiye ile beraber MEA'daki görevime de devam ettim. Artık yeni bir
değişikliğin zamanı gelmişti :) Ben de 1 Ocak 2012 tarihi itibari
ile**INETA MEA Başkanı** olarak INETA'daki macerama devam edeceğim.
Benden önce görevi üstlenen sevgili Özgür Seyrek'e buradan tüm
çalışmaları için teşekkür ediyorum.

![INETA Logo](media/INETA_da_yeni_rolum_ve_INETA_TR_de_degisenler/ineta.png)

[INETA MEA Yönetim Ekibi](http://mea.ineta.org/mea-board) önümüzdeki
dönemde çok daha büyüyecek ve toplu bir tekrar organizasyon dönemine
gireceğiz. Bu çerçevede bazılarınız eminim ki "*Ne yani artık Türkiye
ile ilgilenmeyecek misiniz?"* gibi bir soru soracaktır :) Tabi ki böyle
birşey yok. Sonuç itibari ile Türkiye de MEA dediğimiz bölgenin
içerisinde ve daha da önemlisi yaşadığım ülke, anadilimin konuşulduğu
ülke vs vs :) O nedenle böyle birşey söz konusu bile olamaz. Ama tabi ki
bugünden sonra INETA Türkiye Başkanı olarak iletişim noktanız[Muammer
Benzeş](http://www.muammerbenzes.com/) olacaktır.

Tüm bu değişikliklerin hepimize, herkese hayırlı olmasını diliyorum.
Tamamen gönüllülük üzerine oturmuş bir organizasyon olarak INETA'nın
bölgemizde bir adım daha ileri gidebilmesi için herşeyin gerçekleştiği
yeni bir yıl diliyorum ;)

Bu vesile ile :) hepinizi öpüyorum!


