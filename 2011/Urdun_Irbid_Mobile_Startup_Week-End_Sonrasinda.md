# Ürdün, Irbid, Mobile Startup Week-End Sonrasında...
Son üç gündür Ürdün'deyim :) Daha önceleri Amman şehrini birçok defa
ziyaret ettiğim Ürdün'ün bu sefer Irbid şehrinde yapılan **Mobile
Startup Week-End** etkinliğde konuşma şansım oldu. Startup
Week-End'lerin amacı genel olarak katılımcılara hem pratik hem teorik
bilgi vererek fikirlerini gerçek hayata geçirebilecekleri bir altyapı
oluşturmak veya bazen de eldeki teknolojileri görerek yeni fikirler
üretmelerini sağlamak.

![Irbid, Ürdün, Mobile Startup
Week-End](media/Urdun_Irbid_Mobile_Startup_Week-End_Sonrasinda/23042011_1.jpg)\
*Irbid, Ürdün, Mobile Startup Week-End, Gün 1*

Malum Ürdün'de Cuma-Cumartesi'leri hafta sonu olarak tanımlandığı için
etkinlik Perşembe günü başladı ve Cuma-Cumartesi hafta sonu da devam
etti. İlk gün kısa bir Windows Phone 7 girişi yaptıktan sonra Cuma ve
Cumartesi günleri de günde 4 oturum olmak üzere toplam 8 oturumluk bir
Windows Phone 7 seminer serisi sundum.

![Irbid, Ürdün, Mobile Startup Week-End, Gün
2](media/Urdun_Irbid_Mobile_Startup_Week-End_Sonrasinda/23042011_2.jpg)\
*Irbid, Ürdün, Mobile Startup Week-End, Gün 2*

Etkinliğin sonunda yapılan sunumlarda sadece benim oturumlara katılan
arkadaşların çalışır demolarının olduğunu görmek :) sinsi bir şekilde
sevinmemi sağladı açıkçası :) Üzerine bir de etkinliğin sonunda dereceye
giren projelerin çoğu WP7 oturumlarından çıkınca :) daha da sevindim.
Tamam kabul ediyorum Jüri'de ben de vardım :) ama "valla" kimseye
öncellik tanımadım :)

Ne düşündüğünüzü biliyorum ;) Türkiye'de de yakında WP7 etkinliklerimiz
olacak. Sıkı durun ;)



*Bu yazi http://daron.yondem.com adresinde, 2011-4-24 tarihinde yayinlanmistir.*
