---
FallbackID: 2558
Title: MIX 2011 2. Gün Raporu
PublishDate: 4/15/2011
EntryID: 99736c98-eba4-4182-a4f9-0a108b0782a5
IsActive: True
Section: software
MinutesSpent: 0
Tags: Windows Phone 7, Silverlight 5, Kinect, Surface, Windows Phone
---
Dün MIX2011'in lk gün duyurularını sizlerle paylaşmıştım. Şimdi de geldi
sıra ikinci güne. Tahmin ettiğim üzere ikinci gün KeyNote çok daha
heyecanlı oldu. WP7, SL5 gibi top konuların hepsi ikinci güne
saklanmıştı. Aslında bu durum ikinci gün KeyNote'unun DJ performansı ile
başlamasından bile belliydi :) Birinci gün böyle bir hareket yoktu :)

![MIX 2011 Gün 2 KeyNote
başlıyor...](http://cdn.daron.yondem.com/assets/2558/13042011_1.jpg)\
*MIX 2011 Gün 2 KeyNote başlıyor...*

Güne hemen Windows Phone 7 ile başladık. Mango kod adı ile adlandırılan
ve bu yılın sonuna doğru gelecek olan update ana konumuzdu. Update ile
beraber ilk defa birçok şey alenen duyuruldu :) Hemen haberini veriyim,
Mango update'inde telefona gelecek tüm özelliklerin developer araçları
bir ay içerisinde çıkmış olacak.

Mango update'inde KeyNote içerisinde bahsedilen ilk şey WP7 arayüzünde
tüm uygulamaların listelendiği kısımda arama yapılabilmesi oldu. Basit
ve önemli bir eksikti bu durum. Giderileceğini görmek güzel oldu.
Marketplace arama ekranların kategoriler Pivot kontrolü olarak geliyor.
Böylece artık arama sonuçları karışık gelmeyecek :)

En ilginç noktalardan biri Mango ile beraber Internet Explorer 9'un
WP7'ye de geleceği. Demolarda HTML5'teki audio ve video elementlerinin
doğrudan WP7'de çalıştığını gösterildi. Bunun yanı sıra tabi ki IE9 ile
beraber tarayıcı içi hardware acceleration da WP7'ye gelmiş oluyor. Bu
konuda performansı kanıtlamak için demoda bir Android ve iPhone'u
sahneye alındı :) Sonucu aşağıdaki resimde de görebilirsiniz.

![iPhone, Android ve WP7'de HTML5
testi.](http://cdn.daron.yondem.com/assets/2558/13042011_2.jpg)\
*iPhone, Android ve WP7'de HTML5 testi.*

Gelelim daha ilginç ve güzel gelişmelere. WP7'de mango update ile
beraber Socket desteği, SQL CE, Contact ve Calendar erişimi için
API'ler, kamera'dan RAW video erişimi, Gyro desteği!, Pusula erişimi
için API, Multitasking, Background Alarm, Background Audio, Background
Task ve Background Download destekleri gelecek! Liste epey uzun ve
süper! :) Tabi bu kadar yenilik telefona gelirken araçları da es geçmiş
değiller. Malum developer araçlarında da ciddi eksikler vardı.

![Windows Phone 7 araçlarında Accelerometer ve Location simülasyon
araçları.](http://cdn.daron.yondem.com/assets/2558/13042011_3.jpg)\
*Windows Phone 7 araçlarında Accelerometer ve Location simülasyon
araçları.*

Benim en çok sevindiğim Accelerometer ve Location API'leri için gerekli
simülatörlerin eklenmesi oldu. Bu özellikleri kullanan uygulamaları test
etmek gerçekten sıkıcı oluyordu. Ek olarak WP7'ye özel süper profiling
araçları geliştirilmiş! GPU ve CPU'nun ayrı ayrı test datalarının
toplanabildiği ve analiz edilebildiği ekranlar yapılmış.

**Silverlight 5 Beta Çıktı!**

KeyNote içerisindeki en büyük duyurulardan biri de Silverlight 5'in
Beta'sı oldu. Bu yazın release olmasını beklediğim Silverlight 5'in
Beta'sını şu anda makinalarınıza
[indirebilirsiniz](http://bit.ly/sl5betaout). Dikkat :) Production
makinelere yüklememekte büyük fayda var. SL5 ile gelen özellikleri
saymak çok uzun sürebilir! :) Fakat hem benim favorilerimi hem de
KeyNote'da özellikle üzerinde durulanları hızlıca sayiyim. Birincisi 3D!
Artık gerçek anlamda XNA API'leri ile beraber 3D Silverlight içerisinde
kullanılabiliyor. Bir diğer muhteşem haber ise XAML debugging :) artık
XAML bindinglerinize debug point koyabiliyorsunuz! Databinding,
kontroller ve bunu takiben MVVP implementasyonu ile ilgili de birçok
yenilik söz konusu. WCF için WS-Trust desteğinin de geldiğini söyleyerek
listeyi kısa tutmaya çalışacağım. Yakın zamanda bu konularda ayrı
makalelerle tek tek yenilikleri inceliyor oluruz.

**Kinect SDK**

KeyNote'un devamında sahnede Kinect vardı. Gelmiş geçmiş en hızlı satan
elektronik cihaz olduğunun altı çizilerek :) herkesin beklediği SDK'in
önümüzdeki ilkbaharda çıkacağı duyuruldu! Tabi önemli bir detay var ki
ilkbaharda çıkacak olan SDK ticari kullanıma kapalı olacak ve ticari
kullanıma açılma şekli veya zamanlaması ile ilgili şu anda bir tarih
verilmiyor. Yine de Kinect SDK ile güzel işler çıkartılabiliyor gibi
duruyor. SDK'in kullanımı Windows 7'deki Sensor API'ye çok benziyor.

![Körler için Kinect ile
çözüm!](http://cdn.daron.yondem.com/assets/2558/13042011_4.jpg)\
*Körler için Kinect ile çözüm!*

Keynote kafalarına birer Kinect takıp :) körler için yönlendirme
mekanizması geliştiren genç bir ekibin minik sunumu ile sonlandı :)
Fikir muhteşem olduğu kadar sunum da eğlenceliydi açıkçası :) Umarım
ileride Kinect biraz daha minik bir hal alır ve böylece bu proje de
gerçek olabilir.

Keynote kapanışında artık bu tarz konferanslarda alışılmış hale gelen :)
(Biliyorum garip ama öyle) katılımcıların hediye beklentisini Microsoft
her katılımcıya bir Kinect hediye ederek karşıladı. Hatırlarsanız PDC
2009'da laptop, PDC 2010'da Windows Phone hediye edilmişti. Ben de
Kinect'imi SDK çıkana kadar saklamak üzere aldım. Malum XBOX yok bende
:) pek almaya da niyetim yok şimdilik. O nedenle Kinect SDK'i
bekleyeceğim.

**Surface 2**

MIX'in ikinci gününde ufak bir sürpriz daha oldu. Surface 2'yi yakından
inceleme şansım oldu. O kocaman masa :) tamamen ufacık, incecik bir hale
gelmiş. Bu sefer doğrudan Samsung tarafında üretilen Surface böylece
daha geniş bir pazara yayılabilecek. Cihaz en-boy olarak aynı boyutlarda
kalsa da Full HD çözünürlüğe upgrade edilmiş. 2.9GHz Athlon II X2
işlemci ve AMD Radeon HD 6700M ekran kartı ile beraber gelen Surface 2
8'e yükseltilebilen 4GB RAM ile beraber geliyor. Dahili 360GB 7200rpm
diskin yanı sıra ekstra bir slota ek bir HDD de konabiliyor. Cihazın
liste fiyatı ise 7600\$ olarak belirlenmiş.

![Karşınızda Surface
2!](http://cdn.daron.yondem.com/assets/2558/13042011_5.jpg)\
*Karşınızda Surface 2!*

Böylece artık Surface 2 her tür ortama uyum sağlayabilir bir hal almış.
En basitinden artık altına ayak sokulabilir :) bir masa olmanın yanı
sıra içinde bir de Accelerometer barındırıyor. Böylece duvara monte
edilme senaryosu ile masa üstü kullanım gibi senaryolar arası geçişlerde
yazılımların bunu algılayabilmesi de sağlanmış.

Böylece MIX maceramızı 2011 için de bitirmiş olduk. MIX üçüncü günü ile
yarın devam edecek fakat herhangi bir KeyNote yok, yani sadece normal
oturumlar olacak. O nedenle büyük bir duyuru vs beklemiyorum. Yine bir
hareket olursa tabi ki [twitter](http://www.twitter.com/daronyondem)
sonrasında da blogdan paylaşırım ;)

Görüşmek üzere.


