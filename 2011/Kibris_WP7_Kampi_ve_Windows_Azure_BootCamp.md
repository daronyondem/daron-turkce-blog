# Kıbrıs Windows Phone 7 Gece Kampı ve Windows Azure BootCamp!
Bu hafta sonu çılgın bir haftasonuydu :) **Doğu Akdeniz
Üniversitesi**'nin davetlisi olarak Kıbrıs'taydım. Şu meşhur
SilverNight'larımızın konseptinde fakat bu sefer **Windows Phone 7.5**
ile ilgili bir gece kampı gerçekleştirdik. Akşam 10.00 gibi etkinliğe
başladık ve benim iki saatlik sunumum sonrasında sabah 8'e kadar toplam
6 farklı ekip kendi Windows Phone 7 uygulamalarını yazdılar! Tabi her
zamanki gibi gece 00.00'da Pizza partimiz de oldu :)

![Doğu Akdeniz Üniversitesi, Windows Phone 7.5 Gece Kampı
Sonunda](media/Kibris_WP7_Kampi_ve_Windows_Azure_BootCamp/wp7camp_cyprus.jpg)\
*Doğu Akdeniz Üniversitesi, Windows Phone 7.5 Gece Kampı Sonunda*

Gece boyunca tüm "gece" etkinliklerinde olduğu gibi yine en yüksek
konsantrasyonu yakaladığımızı söyleyebilirim. Bu etkinliklerde
yakaladığımız konsantrasyon ve üretkenliği hiçbir gündüz etkinliğinde
yakalayamıyoruz. Ekiplerden inanılmaz güzel oyunlar çıktı, çoğu ekibin
WP7 ve SL tarafı ile ilk defa tanıştığını da düşünürsek bu efsanevi
hareketler beni şaşırtmadı desem yalan olur.

Sabah 08.00 gibi bitirdiğimiz WP7 etkinliği sonrasında :) 10.00'da, yani
evet, 2 saat sonra **Windows Azure BootCamp** yaptık! Biyolojik
sınırlarımı zorlayarak gece sabahladıktan sonra sabah da 5 saatlik bir
etkinlik daha yaptık! Sadece ben değil katılımcılarımız da sınırları
epey zorladıklar. WP7 ile sabahlayan arkadaşların neredeyse hepsi Azure
kampına da kaldılar. 15:45 civarında Azure kampımızı da bitirdik!

Böylece bu kadar sıra süreli bir Kıbrıs ziyaretime sanırım maksimum
katkıyı ve etkinliği sıkıştırmış oldum :)  Bu yaştan sonra bir daha
yapar mıyım? İşte ondan pek emin değilim :)

Tüm bu maraton boyunca ilk olarak DAÜ MSP'si sevgili Doğukan Demir'e ÇOK
teşekkür etmem gerekiyor. Sanırım "Elimde büyüdü" :P desem yalan olmaz
ama Doğukan gerçekten süper iş çıkardı. Ve tabi ki ACM ekibindeki
herkese de milyonlarca teşekkürler. Bu maratonun gerçek olmasında sizin
katkanız hayatiydi.

Bir sonraki Kıbrıs ziyaretimde görüşmek üzere! Kendinize çok iyi bakın!



*Bu yazi http://daron.yondem.com adresinde, 2011-12-4 tarihinde yayinlanmistir.*
