# 14 MVP ile Wrox'tan ilk kitabım! Real World .NET, C#, and Silverlight
Ufak bir çocukken :) yok abartmiyim ama çoook önceleri hayal ettiğim
şeyler vardı. Sanırım biraz şanslıyım, hayal ettiklerimi büyük oranda
gerçekleştirebilir oldum bugüne kadar. Zamanında bir kitap sahibi olmak
güzel bir hayaldi ve ilk[ASP.NET
AJAX](http://daron.yondem.com/tr/post/955bda47-4d8a-4544-8a11-3d416693ac8a)
kitabım ile bu hayal gerçek oldu. MSDN Magazine'de bir Türk'ün
makalesini görsem dedim
ve[oldu](http://daron.yondem.com/tr/post/1419ebe7-95be-42f0-b991-6481472e4ad5).
Sonrasında uluslararası bir konuşmacı olsam da bir Türk olsa oralarda
bir yerlerde, Türkiye'den de biri olsa derken kendimi TechEd, PDC,
DevReach vs gibi birçok uluslararası konferansta konuşmacı buldum. En
son hayallerimden biri de yine dünya çapında bilinen bir yayınevinde
yazar olmaktı.

![Real World .NET, C\#, and Silverlight: Indispensible Experiences from
15 MVPs](media/Wrox_tan_ilk_kitabim/realworld.jpg)\
*İlk Wrox kitabımın kapağı!*

Bundan yaklaşık iki yıl önceydi, yukarıda kapağını gördüğünüz kitaba
yazar olarak davet edildim. Tabi direk kabul ettim. Yıllarca Wrox
kitapları okudum :) Wrox favori yayınevimdir. (Tamam kabul ediyorum
Manning hep ilk sıramdadır :)) Wrox'un yazar listesine girebilmiş olmak
benim için muhteşem bir gurur. Her zamanki gibi bu sevinci sizlerle de
paylaşmak istedim.

### 15 MVP 1 Kitap

Kitap içerisinde konular tamamen birbirinden bağımsız. Toplam 15 farklı
alandaki MVP'ninin kendi istediği konuda yazdığı bölümlerden oluşuyor
kitap. Kabaca konuların listesi şu şekilde;

David Giard - ASP.NET and jQuery\
Bill Evjen - ASP.NET Performance\
György Balássy - Ethical Hacking of ASP.NET\
Gill Cleeren - How to Build a Real-World Silverlight 5 Application\
Jeremy Likness - The Silver Lining for Line-of-Business Applications\
Daron Yöndem - Tips and Tricks for Designers and Developers\
Kevin Grossnicklaus - MVVM Patterns in Silverlight 4\
Alex Golesh - Windows Phone "Mango" for Silverlight Developers\
Christian Weyer - Pragmatic Services Communication with WCF\
Dominick Baier - Securing WCF Services Using the Windows Identity
Foundation (WIF)\
Jeffrey Juday - Applied .NET Task Parallel Library\
Vishwas Lele - The WF Programming Language\
Christian Nagel - Practical WPF Data Binding\
Scott Millett - Driving Development with User Stories and BDD\
Caleb Jenkins - Automated Unit Testing

Şimdi bu kadar yazdıktan sonra kitabı amazon
veya[wrox'dan](http://www.wrox.com/WileyCDA/WroxTitle/Real-World-NET-C-and-Silverlight-Indispensible-Experiences-from-15-MVPs.productCd-1118021967.html)
direk satın almayı düşünebilirsiniz. Fakat size karşı samimi olacağım.
Benim bölüm için almayı düşünen olursa almasın :) "Nasıl yani?"
dediğinizi duyar gibiyim :) Benim bölümde var olan herşey blogumda var,
defalarca seminerlerde anlattığım şeyler. O nedenle yeni veya farklı
birşey beklemeyin. Ama tabi ki diğer yazarların bölümleri için aynı şeyi
söyleyemem hatta itiraf ediyim daha diğer yazarların bölümlerini ben de
okumadım :) Kitap pek ucuz da değil bu arada :( 55\$ civarında.

Gerçeklerle de sizi yüzleştirdikten sonra :) bu haberin sevinciyle :)
hepinizi öpüyorum!



*Bu yazi http://daron.yondem.com adresinde, 2011-11-14 tarihinde yayinlanmistir.*
