---
FallbackID: 2714
Title: "Windows Phone 7.5 ve benim ilk WP uygulamam çıktı":)
date: "2011-9-28"
EntryID: Windows_Phone_Mango_ve_benim_ilk_WP_uygulamam
IsActive: True
Section: software
MinutesSpent: 0
Tags: Windows Phone, Windows Phone 7.5
---
# Windows Phone 7.5 ve benim ilk WP uygulamam çıktı
Haberi olmayanlar için hemen duyuralım buradan da; dün **Windows Phone
7.5** çıktı! WP7 üzerine bir update olarak gelen yeni işletim sisteminin
duyurulması ile beraber tabi ki herkes "update" düğmelerine saldırdı :)
Microsoft ise genel olarak şimdilik tüm kullanıcıların %10'una, iki
hafta sonra %25 ve sonrasına da tamamına dağıtımı başlatacağını söyledi.
Tabi o %10'un nasıl seçildiğini bilmiyoruz :)

### Tüm üreticiler ve tüm telefonlara aynı anda çıktı!

Bu bence çok büyük bir başarı. Özellikle No-Do rezaletinden sonra bu
sefer tüm telefonlara aynı anda firmware sürücüleri vs dahil yeni OS'nin
çıkması bence efsanevi bir hareket. Bu kadar üreticiyi hizaya sokmak
epey zor olmuştur diye tahmin ediyorum. Tamam itiraf edeceğim şu an için
update'i almayan tek telefon var o da Almanya'daki T-Mobile markalı
Samsung Omnia 7'ler ama bunun haricind tüm telefonlar upgrade'i aldı.

### Peki ya ben aldım mı?

Şimdi konuyu kendime neden bağlıyorum? :) Çünkü ben de çöldeki kutup
ayısı ile yüz yüze gelen ve elinde Almanya'dan alınmış T-Mobile branded
Samsung Omnia 7 sahibi olan biriyim :) Ama "evet, update'i" aldım :)
Nasıl mı? Hikayesi uzun, kısasını anlatiyim. Birincisi nette Hollanda'da
satılan carrier damgası olmayan bir Samsung Omnia 7'nin ROM'unu bulup,
indirip cihazı resetledim :) Sonra da rahat rahat update'lerimi yaptım.

Ama durun :) "Rahat rahat update yaptım" kısmı da çok doğru değil.
%10'luk kesime denk gelmemiştim. Fakat No-Do zamanından da bildiğimiz
taktik Mango (WP7.5) update'i için de işe yarıyormuş. Yani... Zune
arayüzünde "Update" düğmesine bastığınız anda bilgisayarın internet
bağlantısı kopartma taktiği :) Nasıl yani? dediğinizi duyar gibiyim.
Durum şu; version check sonrası bir de Device Serial check yapılarak
cihazın var olan updatei alıp alamayacağı kontrol ediliyor. İşte tam bu
esnaya denk getirerek (tamamen şans) cihazın internet bağlantısı
keserseniz update tetikleniyor ve hemen tekrar internete bağlanıp
update'i alabiliyorsunuz. Tabi tüm bunlar ille hemen %10'un içine
gireceğim diyenler için. Yoksa zaten yakında herkese update gönderilmiş
olacak.

### İlk Windows Phone uygulamam Marketplace'de!

Evet, Windows Phone çıktığında beri birşeyler yapıp atsam da bir
tepkileri görsem diye düşünüyordum. Sonunda oldu :) minik bir oyun
yazdım :) oyun derken cidden basit :) Oyunun adı "RightColor" / "Color
Intelligence" şeklinde. Marketplace'de "daronyondem" diye aratırsanız da
bulabilirsiniz.

![İlk Windows Phone uygulamam
marketplace'de.](media/Windows_Phone_Mango_ve_benim_ilk_WP_uygulamam/wp75.jpg)\
*İlk Windows Phone uygulamam marketplace'de.*

İlk günde 600'ü aştı download sayısı ve yorumlar da hiç fena değil.
İlgimi çeken nokta yorumlarda gelen tavsiyeler oldu. Cidden güzel
tavsiyeler var ve bazı benim "eklemeyi" düşündüğüm şeyler de
tavsiyelerde yok :) Klasik bir son kullanıcı uygulamasındaki
müşteri-üretici diyaloğu başladı diyebilirim :)

### Mango'da neler var?

Windows Phone 7.5'in yeni özelliklerini sıralamayacağım fakat ben
gördüğüm değişiklikleri ve özellikle d sevdiklerimi bir sıralamak
istiyorum. Sıralamadan önce genel yorumum şöyle, Windows Phone'un ilk
lansmanı Avrupa'da oldu ve lansman günü satın almıştım. İki ay kullanıp
sonra iPhone4'e geçtim. Son bir haftadır mango gelecek diye hafiften
yine Windows Phone'e geçtim. Daha mango gelmeden önceki dönemde WP'in
ilk çıkış günü ile mango öncesi hali arasındaki fark ufak olsa da
güzeldi. Özellikle marketplace'deki uygulamaların çoğunun bu süreçte
kendini toparlamış olduğunu gördüğümde sevindim.

Gelelim Mango yani Windows Phone 7.5 hikayemize. İşte sıralıyorum
favorilerimi;

-   7.5 öncesi Windows Phone GPS sinyali dışı bir geolocation verisi
    kullanmıyordu. Bu özellikle kapalı alanlarda Foursquare gibi
    uygulamaların kullanımını engelliyordu. Bence çok kritik ve hemen
    düzeltilmesi gereken bir konuydu. İnceleme şansım olan bir HTC
    Trophy'de bu durum düzelmiş. Samsung Omnia 7 için Samsung ek bir
    uygulama yazmış. Marketplace'de indirilebilen bu uygulama ilginç bir
    şekilde direk işletim sistemine gömüyor kendini ve bu bahsettiğim
    sorunu çözüyor. Özetle, geolocation saçmalıkları hallolmuş.
-   Facebook, Twitter, LinkedIn, Live Messenger entegrasyonu çok öne
    çıkarılmış. İki gün oldu ama ben pek alışamadım. Facebook'u bana
    kıyasla daha "özel" kullanabiliyor olanlar için bu entegrasyon hoş
    olabilir. Kontaklarınıza bakarken doğrudan facebook postlarını vs de
    görebiliyorsunuz. Twitter entegrasyonu da aynı şekilde ama ben yine
    de Twitter uygulaması ile devam edeceğim gibi duruyor. LinkedIn
    entegrasyonunu denemedim ama Live Messenger entegrasyonu süper
    olmuş. Özetle entegrasyonlar bolca arttırılmış durumda :)
-   Multitasking iPhone'daki ile aynı hale gelmiş. Kendini background
    task olarak tanımlayan uygulamalar rahatlıkla arka planda
    çalışabiliyor. Tabi şu anda marketplace'de bunu destekleyen çok
    uygulama yok ama zamanla artacaktır.
-   Fotoğraf çekimi esnasında iPhone'daki gibi bir noktaya odaklanmadan
    tutun bence gereksiz :) ISO ayarlarına kadar herşey eklenmiş. Orada
    da pek eksik kalmamış. SkyDrive'ın haricinde Facebook entegrasyonu
    fotoğraflar tarafında da kendini gösteriyor.
-   Uygulama yüklemeleri daha rahatlamış ve adam gibi marketplace search
    sonunda gelmiş :)
-   Linked mailbox ve mailboxlarda conversation olayına aşık oldum.
    iPhone sonrası en çok aradığım şeylerden biriydi. WP'deki Outlook'u
    iPhone'dakine 1000 kere tercih ederim hız ve tasarım açısından ama
    bu eksiklik can sıkıyordu. O da toparlanmış.
-   Whatsapp geldi :)
-   Shazam gibimsi hareketler telefonda bing içerisine doğrudan entegre
    edilmiş. Valla Shazam da iş görüyordu. Çok kritik değildi bence.
-   Voice Recognition'da bir efsane yaratılmış. Ama maalesef şimdilik
    İngilizce :(
-   Türkçe klavye geldi!!!

İlk aklıma gelenler bunlar oldu. Bir günlük WP7.5 kullanımından bunları
seçtim. Tabi daha birçok ufak tefek detay var. Ama özünde gördüğüm
kadarı ile iPhone4'ü yakalamış durumda Wp7.5. iPhone 5 gelmediği için
daha yorum yapamam. Kısa bir sürede bu noktaya gelmek bence MS adına bir
başarı. Özellikle onlarca üretici ile çalışarak.... Marketplace'deki
uygulamaların Mangonun tüm bu özelliklerini kullanır hale gelmesi bence
2-3 ay sürecektir. Tabi bir de iPhone kıyaslaması yaparsak Türkiye'den
uygulamaların pek WP marketplace'deolmadığını söylemem gerek. Bu bazı
sıkıntılar yaratabilir, şekil 1-A : İBBTrafik yok.

Windows Phone giderek güzel bir platform oluyor. MS bu konuya ciddi
yatırım yapıyor. Nitekim ben kendime bazen şu sinsi soruyu soruyorum.
Windows 8 ile gelen yeni interface ARM'da yani NVIDIA Tegra 3'de
çalışabilirken :) Nvidia Tegra'lar cep telefonlarında kullanılabilirker
ve Windows 8 tablet interface'i çözünürlüğe göre zaten kendini adapte
edebilirken.... acaba kaç yıl sürer bizim esas Windows'u cep
telefonlarında görmemiz?

Kalın sağlıcakla ;)



*Bu yazi http://daron.yondem.com adresinde, 2011-9-28 tarihinde yayinlanmistir.*
