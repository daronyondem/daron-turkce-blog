# WP7 ve Azure ile Erciyes Üniversitesin'deydim
Vay be :) Uzun süre olmuş üniversitelere gitmeyeli... Bu sene seminer
kapsamında açılışı **Kayseri, Erciyes Üniversitesi** ile yaptım :)
Sanırım iki yıl olmuş Erciyes'e gitmeyeli. Tek kelimeyle muhteşemdi
diyebilirim, özlemişim! Hem ben özlemişim üniversite gençlerine
birşeyler anlatıp gençleşmeyi :) hem de **Erciyes Üniversitesi Teknoloji
Kulübü** bir konuşmacının hayal edebileceği en muhteşem organizasyonu
yaratmış! Teşekkür etmem gereken o kadar çok genç var ki Teknoloji
Kulübü'nden....Ama önce bir etkinliğe göz atalım :)

![Kayseri, Erciyes Üniversitesi
Etkinliği](media/WP7_ve_Azure_ile_Erciyes_Universitesindeydim/24102011_1.jpg)\
*Kayseri, Erciyes Üniversitesi Etkinliği*

Etkinliğin ilk yarısında sevgili[Umut Erkal](http://www.uerkal.com/)
**Kinect ve Robotics** üzerine bir oturum yaptı. Umut'un oturumda Kinect
ile bir robot kontrol ettik :) Yakında o robotun kontrolünü bir WP7
uygulamasına da port edeceğiz :) Farklı cihazların ve platformların
birbiri ile iletişimi adına çok başarılı bir oturumdu. Sonrasında benim
**Windows Phone 7.5** ve**Azure** oturumlarım oldu. Kısa sürede
olabildiğince çok şey anlatmaya çalıştık, umarım faydalı olmuştur :)

Şimdi sıra geldi bu efsane organizasyonun arkasındaki herkese teşekkür
etmeye. Efsane diyorum çünkü gerçekten öyleydi.[Erciyes Teknoloji
Kulübü](https://www.facebook.com/eruteknoloji)'nün her üyesi deli divane
bu etkinlik için çalışmış! Bu durum kabaca etkinliğe alınan sponsorların
sayı ve kalitesinden bile rahatlıkla anlaşılabiliyordu. Gönüllü olarak
yaptıkları bir işe bu kadar sarıldıkları için tüm Teknoloji Kulübü
çalışanları binlerce teşekkür! Heyecanınızı kesinlikle kaybetmeyin,
başarınızı o heyecan besleyecek! Son olarak Erciyes Üniversitesi MSP'si
sevgili [Aybala Sert](http://aybalasert.wordpress.com/)'e de çok
teşekkür ediyorum. Yardımların olmadan bu etkinlik olmazdı.

*Bu arada unutmadan, INETA tarafında üniversitelerden davetleri ortak
bir yerde toplamaya başladık :)*
[*www.inetatr.org/davet*](http://www.inetatr.org/davet) *adresinden
isteklerinizi gönderebilirsiniz ;)*

Görüşmek üzere!



*Bu yazi http://daron.yondem.com adresinde, 2011-10-28 tarihinde yayinlanmistir.*
