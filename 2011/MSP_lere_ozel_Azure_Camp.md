---
FallbackID: 2741
Title: MSP'lere özel Azure Camp!
PublishDate: 12/9/2011
EntryID: MSP_lere_ozel_Azure_Camp
IsActive: True
Section: software
MinutesSpent: 0
Tags: Windows Azure
---
Bugün Microsoft tarafında "Microsoft Student Partner" programına özel
bir **Azure Camp** düzenlendi. Konuşmacı olarak da tam gün öğrencilerin
karşısında ben vardım :)

![MSP'ler için Azure
Camp](http://cdn.daron.yondem.com/assets/2741/azure_camp.jpg)\
*MSP'ler için Azure Camp*

Azure konusu maalesef biraz ağır bir konu. Son dönemde genelde hep
yazılım geliştiren firmaların ekiplerine Azure anlatma şansım oldu.
Sanırım bölgede 6-7 ülkede Azure anlatmışımdır şu ana kadar. Fakat ancak
son zamanlarda Türkiye içerisindeki üniversitelerde de oturumlarda
Azure'dan bahsetmeye başladım ki, deneyimlerime dayanarak pek kolay
olmadığı itiraf etmem gerek :) Eh Silverlight anlatmak da kolay değildi
ama Azure çok daha derin bir konu ve öncesinde çok daha fazla konseptin
dinleyiciler tarafından biliniyor olmasını gerektiriyor.

MSP'ler için düzenlenen bu Azure Camp'ta da tam gün yoğun bir veri
transferine madur kaldı herkes :) Umarım 24 saat sonrasına en azından
önemli birkaç nokta kalır :) Benim için zevkli ve eğlenceli bir gündü.
Katılan tüm MSP'lere tüm gün beni yalnız bırakmadıkları için ayrıca
teşekkürler ;) Görüşmek üzere!


