---
FallbackID: 2678
Title: "Yeni blog, yeni bir hayat!"
date: "2011-9-1"
EntryID: Yeni_blog_yeni_bir_hayat
IsActive: True
Section: software
MinutesSpent: 0
Tags: Genel
---
# Yeni blog, yeni bir hayat!
Hayallerim gerçek oldu :) Bundan 6 yıl önce 2005'te İngilizce blogumu
ilk açarken yaptığım araştırmalar sonrasında DasBlog kullanma kararı
almıştım. 6 yıldır DasBlog süper bir iş çıkardı. Hiç upgrade etmedim ve
hiç sorun da çıkarmadı. Sonrasında bir kopyasını alıp Türkçe blogumu da
açtım. Onda da tabi ki DasBlog kullandım. Binlerce post ve binlerce
comment'i bu kadar başarılı bir şekilde XML'de saklayıp bu kadar iyi
performans verebilen bir sistem olarak DasBlog süperdi! Ancak açık
kaynak kodlu olmasına rağmen pek koduna dokunmadığımı itiraf etmem
gerek. Benim istediğim şekilde çoklu dili desteklememesi ve daha birçok
nedenle aslında özelleştirmeler yapmak istesem de kodunu pek "dost
canlısı" bulduğumu söyleyemem. Nitekim sonuçta hayallerim gerçek oldu ve
karşınızda yeni blogumda yazıyorum bu ilk yazımı!

### Bu sefer ben yazdım! :)

Yeni blogu tamamen ben yazdım. Takriben 10 günlük bir çalışma gerektirdi
yönetim paneli vs herşey dahil. (Evet tatilde yazdım ve evet deliyim :),
özünde deli zevkliydi) Çaktırmayın ama yönetim panelini full SL yazdım
:) Aslında daha hızlı biteceğini tahmin etsem de işin içine bolca Ar&Ge
girdiğini de itiraf etmem gerek. Denediğim, hatta kodunu yazdığım fakat
sonra silip attığım çok şey oldu. Bunlardan çoğu genelde 3th party
servislerle ilgili entegrasyonlar noktasında karşıma çıktı. Sosyal medya
tarafındaki çoğu servisin hiç de "güvenilir / sözüm ona reliable"
olmadığını gördüm. Örneğin süper olacak bir Zune entegrasyonu
düşünüyordum ki Zune'un rezil rest servisleri yüzünden vaz geçtim.

Zune'un servislerine laf atsam da itiraf etmem gerek ki arayüz
tasarımında ciddi şekilde Zune ve bu çerçevede Metro'dan esinlendim. Hem
tasarımı, hem de kodu ile bana ait bir blogumun olması hayali sonunda
gerçek oldu :) Artık aklıma gelen her tür implementasyonu rahatlıkla
yapabileceğim. Bu mutluluğu sizlerle de paylaşmak istedim.

### Sadece mutluluğu değil kodları da paylaşsan?

Çok isterim :) ama 10 günde bu işi bitirmek için (1 Eylül hedefim vardı)
epey kirli implementasyonlar da yaptım diyebilirim. Performansa dikkat
etsem de yıllarca hiç esnetmeyeceğimi bildiğim bazı yerleri :) rezil,
esneklikten tamamen uzak hardcoded şekillerde kodladığım da oldu :)
Örneğin şu an bloga yeni bir dil eklemeye kalksam :) durum bildiğiniz
rezalet :D ama böyle birşey de olacak değil zaten :) Dediğim gibi pek
paylaşılacak bir yapı yok orada çünkü benim dışımda pek kimsenin
kullanabileceğini düşünmüyorum. Ama 10 gün boyunca bazı şeyleri yaparken
"ya bunu makale olarak yazmak lazım aslında" dediğim yerler vardı.
Onların hepsi aklımda ve tek tek zamanla yazacağım, söz!

İşte böyle :) Yorumlarınızı bekliyorum! Umarım yeni blogu beğenirsiniz.
Bir yerlerinde hata vs de bulursanız lütfen yorum olarak ekleyin veya
mail atın ;)

Yeni yazılarda görüşmek üzere!



*Bu yazi http://daron.yondem.com adresinde, 2011-9-1 tarihinde yayinlanmistir.*
