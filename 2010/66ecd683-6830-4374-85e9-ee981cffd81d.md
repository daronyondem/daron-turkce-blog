---
FallbackID: 2493
Title: Kahramanmaraş Maceralarım :)
PublishDate: 2/27/2010
EntryID: 66ecd683-6830-4374-85e9-ee981cffd81d
IsActive: True
Section: software
MinutesSpent: 0
Tags: Silverlight, WPF
---
İki gündür Kahramanmaraş'tayım :) Evet dondurması ve acısı ile ünlü
Kahramanmaraş'tan bahsediyorum. Tabi maalesef acı miktarı konusunda hala
benim istediğim acı biberi bulamadık o ayrı :) Pul biberlerini avuç avuç
tadarkenki halimi komik bulanlar bile oldu. Her neyse, konumuza geri
dönelim. İki gündür Kahramanmaraş'tayım çünkü **Sütçü İmam
Üniversitesi** desteği ile **Kahramanmaraş Ticaret Meslek Lisesi**
öncülüğünde düzenlenen bir seminer serisine konuşmacı oldum. Şehre
gittiğimde epey şaşırdığımı itiraf etmeliyim :) Neden olduğunu sanırım
aşağıdaki fotoğraf açıklıyordur.

![](http://cdn.daron.yondem.com/assets/2493/27022010_1.jpg)

Bu şaşkınlık sonrasında sahneye çıktığım ilk günde Kahramanmaraş Ticaret
Meslek Lisesi'ndeydim. Öğrencilerden gelen sorular ayrı ayrı şaşkınlık
seansları yaşamama neden oldu. İlk soruyu çok net hatırlıyorum :)
"*Visual Studio 2010 ile bir web projesi yarattığımızda Web.Config neden
boş geliyor?*" şeklindeki soru bir an afallamama neden oldu. Karşımda
Visual Studio 2010'u denemiş, web sitesi yaratıp Web.Configi bilerek
içindeki değişikliği yakalamış bir lise öğrencisi var dikkatinizi
çekiyorum! Kesinlikle "Efsanevi hareketler bunlar". Bu öğrencileri
yetiştiren ve organizasyona süper faydası olan "kahramanlarıma", sevgili
hocalarımız **Çetin Çevik, Yalçın Ateş, Serdar Temiz**'e buradan
binlerce teşekkür gönderiyorum!

![Kahramanmaraş Ticaret Meslek
Lisesi](http://cdn.daron.yondem.com/assets/2493/27022010_2.jpg)\
*Kahramanmaraş Ticaret Meslek Lisesi*

İlk günümüzün ilk yarısını Meslek Lisesi'ndeki öğrencilerimizle
geçirdik. Sonrasında ben biraz daha derinlere dalarak hocalarımıza da
bir anlatımda bulundum. Öğrencilerimiz üzülmesin darılmasın ama onlar
geçici :) hocalarımız kalıcı. Bu gibi aktivitelere hocalarımızın
katılımı benim için ÇOK değerli çünkü bilginin daha geniş kitlelere
dağılmasını sağlayacak kişiler hocalarımız. İkinci gün **Sütçü İmam
Üniversitesi**'nde geçtik. Sevgili **Yrd. Doç. Dr. Mehmet Tekerek**
hocamıza ve üniversite yönetimindeki tüm dostlara desteklerinden dolayı
ayrıca çok teşekkürler. Her iki gün de benim için çok zevkli ve verimli
geçti.

Tekrar aktiviteye katılan herkese milyonlarca teşekkürler! Görüşmek
üzere! ;)


