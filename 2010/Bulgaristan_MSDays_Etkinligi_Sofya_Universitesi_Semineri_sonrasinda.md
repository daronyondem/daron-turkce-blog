---
FallbackID: 2500
Title: "Bulgaristan MSDays Etkinliği, Sofya Üniversitesi Semineri sonrasında..."
date: "2010-4-1"
EntryID: Bulgaristan_MSDays_Etkinligi_Sofya_Universitesi_Semineri_sonrasinda
IsActive: True
Section: software
MinutesSpent: 0
Tags: MultiTouch, Silverlight 4
old.EntryID: cf847935-b068-4007-96af-66a3a7da2933
---
Son üç gündür Bulgaristan, Sofya'dayım. Çoook önceleri sizlere
duyurduğum
[MSDays](http://daron.yondem.com/tr/post/45624dfb-764a-447f-b48c-dd065018e378)
etkinliği için gittiğim Sofya'ya bir saatlik bir uçuş ile gidebiliyor
olmak garip gelmedi desem yalan olur. Son dönemde 9-10 saatlik uçuşlara
alışmışken 1 saatlik uluslararası bir uçuşu bünyem garipsedi :) Şaka bir
yana aslında Sofya bize epey yakınmış :) her anlamda.

![MSDays Bulgaristan oturumlarımdan bir
kare.](media/Bulgaristan_MSDays_Etkinligi_Sofya_Universitesi_Semineri_sonrasinda/31032010_1.jpg)\
*MSDays Bulgaristan oturumlarımdan bir kare.*

İki gün süren MSDays etkinliği özellikle uluslararsı konuşmacıları ile
dikkat çekici bir değere sahipti. İngiltere ve Amerika Microsoft
ofislerinden birçok çalışan farklı oturumlar için Sofya'ya geldi. Ben de
etkinlik boyuncu iki oturum sundum. Oturumlarımdan ilki hemen ilk günün
ilk KeyNote'undan sonra olduğu için epey popüler bir oturum oldu.
"**Silverlight 4 Unpackaged**" başlıklı bu oturumda Silverlight'ın
tarayıcı dışındaki hayatına değindik :) Tahmin ettiğimden çok daha
zevkli ve zengin bir oturum oldu. Umarım ilk fırsatta aynı içeriği
Türkiye'de de sunma şansım olur. İkinci oturumum ise "**Multitouch
Development on Web, on Surface and on Desktop**" başlığı ile ilerledi.
Farklı platformlar arasındaki farklarla beraber tüm API'leri inceledik
diyebilirim. Laf aramızda bu oturum zaten TechEd Middle-East'te de en
çok beğenilen oturumlar arasında yerini almıştı :) o nedenle
Bulgaristan'da da bir değişiklik olmadı ve herkes salondan memnun
ayrıldı.

![Sofya Üniversitesi, Informatik ve Matematik
Bölümü](media/Bulgaristan_MSDays_Etkinligi_Sofya_Universitesi_Semineri_sonrasinda/31032010_2.jpg)\
*Sofya Üniversitesi, Informatik ve Matematik Bölümü*

Etkinliğin ikinci gününde benim bir oturumum yoktu :) Eh ben de boş
durmiyim diyerek :) Sofya Üniversitesi'nde bir seminer verdim. Şaka bir
yana :) Sofya Üniversitesi'nde geçen dönem WPF dersleri verilmiş. Bu
dönem de Bulgaristan'daki Silverlight MVP'si [Emil
Stoychev](http://emil.silverlightshow.net/) ve iki hoca daha beraber
üçlü bir ekip olarak Silverlight dersi açmışlar. Benim Bulgaristanda
bulunduğum bu kısa döneme denk gelen bir derslerini bana verdiler :)
Benim için her zamanki gibi çok eğlenceli bir iki saat oldu. Emil ne de
olsa burayı okuyamayacak, İngilizce bloğumda ona teşekkür ederim ;)

![Sofya'da Cumhurbaşkanlığı
Binası.](media/Bulgaristan_MSDays_Etkinligi_Sofya_Universitesi_Semineri_sonrasinda/31032010_3.jpg)\
*Sofya'da Cumhurbaşkanlığı Binası.*

Sofya'yı gezerken tabi ki en etkileyici nokta Mimari'deki değişiklik.
Ülkemize ve gördüğüm kadarı ile Osmanlı tarzına kıyasla epey farklı bir
tarz var. Fotoğrafını alamadım gece gördüğüm için ama zaten şehirdeki en
eski yapıt Mimar Sinan'ın bir Camisi. Diğer yandan bahsettiğim gibi
şehrin farklı bir havası var. Yukarıdaki fotoğraftaki bina
Cumhurbaşkanlığı binası olsa da neredeyse şehir merkezindeki çoğu
binanın bu tarzda olduğunu söyleyebilirim. Benim ortalama üç saat kadar
şehri gezme şansım oldu. O nedenle çok detaylara giremedim. Şehri
gezmektense laptop ile oturup otelde çalışmak durumunda kaldım
diyebilirim :)

Son dönemde blogdan da takip edebildiğiniz üzere yurt dışı gezilerim
epey fazla oldu. Güzel bir haberim var :) bitti :D Yoğun yurt dışı
turumu bitirmiş bulunmaktayım o nedenle önümüzdeki dönemde Türkiye
içinde ekstra hareketlere girişeceğiz. Bunlardan ilkini zaten
[twitter](http://twitter.com/daronyondem) üzerinden duyurdum.
[NedirTV](http://www.nedirtv.com/haber/nedirtvcom-Seminerleri---4-Yildonumu.aspx)
etkinliğini kaçırmayın derim ;) Görüşmek üzere.


