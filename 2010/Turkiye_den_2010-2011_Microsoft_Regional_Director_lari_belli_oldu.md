---
FallbackID: 2485
Title: "Türkiye'den 2010-2011 Microsoft Regional Director'ları belli oldu."
date: "2010-1-21"
EntryID: Turkiye_den_2010-2011_Microsoft_Regional_Director_lari_belli_oldu
IsActive: True
Section: software
MinutesSpent: 0
Tags: 
old.EntryID: fca1d676-980e-4305-8b0c-f2d2b24a4289
---
# Türkiye'den 2010-2011 Microsoft Regional Director'ları belli oldu.
Geçen sene
[buradaki](http://daron.yondem.com/tr/post/8221aab4-375d-4109-b025-573f4a5091a1)
duyuru ile sizlerle paylaştığım üzere 2009 yılında **Microsoft Regional
Director** ünvanını almıştım. MVP'lik ile RD'lik arasındaki farklardan
geçen seneki postta bahsettiğim için bu sene o konuya girmeden :)
aldığım sevinçli haberi sizlerle paylaşmak istiyorum. 2010 ve 2011
yıllarında da **Microsoft Regional Director**'lık devam edecek:) İki
yıllık periyodlarla yenilenen bu programın tam ortasında 2009 Ocak'ında
girmiştim ben. Bu sefer tam tur bulunacağım. Şu anda Türkiye'den
**Atakan Kesler** ve ben bulunuyoruz, MEA bölgesinde 4 RD tüm dünyada
ise 110 RD bulunuyor.

![Microsoft Regional
Director](media/Turkiye_den_2010-2011_Microsoft_Regional_Director_lari_belli_oldu/21012010.png)

Geçen seneki postumdandan ufak bir referans alacağım hemen; "*RD'lerin
aynı MVP'lerin bireysel anlamda yazılımcılara yardımcı olduğu gibi
kurumsal alanda kurumlara yardımcı olma misyonu vardır. İster bir sosyal
topluluk olun ister bir kurum herhangi bir RD'yi uzmanlık alanlarından
birinde konuşmak üzere şirketinize davet edebilirsiniz. RD'lerin
varlığının anlamı zaten budur.*" demişim. 2009 raporlarımı
filtrelediğimde yıl içerisinde 96 kurumsal ziyaretim olduğunu gördüm.
Sanırım yıl boş geçmemiş :)

**2010 ve 2011 için.**

Bu yıllar çok heyecanlı geçecek. Önümüzde bir çok yeni güzellik var.
Unutmayın ki RD'ler sizler için var olan gönüllü kişiler ve istediğiniz
zaman onlarla iletişime geçip kurumsal anlamda da yardım
isteyebilirsiniz. Şirketinizin vermekte zorlandığı bir karar konusunda
yardım isteyebilir, danışabilirsiniz. Örneğin bir yazılımcı veya ekip
olarak kullanmak istediğiniz yeni bir teknoloji ile ilgili şirketinizde
ister doğrudan patronunuz olsun ister üst seviyede karar vericiler olsun
gerçekçi ve tarafsız bir bakış açısı ile sektörden bir uzmanın fikrini
sunmak istediğinizde RD'lerden yardım isteyebilirsiniz. İşin ticari
boyutu ve bakış açısı ile beraber ele alınıyor olması patronunuz için
çok daha anlamlı olabilir. Özetle, siz yeter ki yardım isteyi ;)

Unutmadan, dünyadaki tüm diğer RD'lerin bloglarına ulaşmak isterseniz
[theregion.com](http://www.theregion.com/)'u ziyaret edebilirsiniz ;)



*Bu yazi http://daron.yondem.com adresinde, 2010-1-21 tarihinde yayinlanmistir.*
