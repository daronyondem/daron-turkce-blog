---
FallbackID: 2496
Title: "MIX Gün 2": Internet Explorer 9, OData
date: "2010-3-18"
EntryID: MIX_Gun_2_Internet_Explorer_9_OData
IsActive: True
Section: software
MinutesSpent: 0
Tags: IE 9, OData, Internet Explorer
old.EntryID: 619ab009-08e7-4d56-9017-1b85cc2d806a
---
# MIX Gün 2
MIX'in 2. gününde tahmin ettiğim üzere ağırlık **Internet Explorer 9**
üzerindeydi. Geçen
[PDC'de](http://daron.yondem.com/tr/post/8deb162f-1f6c-4f7f-b7e3-863bf2d4d47e)
de Internet Explorer 9 konusunda bazı ön açıklamalar yapılmıştı.
Bunların arasında en dikkati çeken GPU destekli yani "hardware
accelerator" rendering engine olmuştu. Internet Explorer 9 ile beraber
hem **HTML5** desteği hem de **GPU** desteğini halletmeyi amaçlayan
Microsoft tarayıcının rendering motorunu tamamen sıfırdan yazıyor.
"Sıfırdan" yazılıyor olması aslında çok önemli çünkü gerçek anlamda
eskiden alınan derslerin uygulanabileceği bir olanaktan bahsetmiş
oluyoruz.

![Compiled JavaScript
derken???](media/MIX_Gun_2_Internet_Explorer_9_OData/17032010_1.jpg)\
*Compiled JavaScript derken???*

Internet Explorer 9 yolundaki en önemli konu HTML5 desteği. Bu konuda
Microsoft zaten hali hazırda W3C ile beraber çalışmalar yürütüyor.
Kabaca IE8 ile başlayan Microsoft'un standartlara uyma konsepti IE9'da
da devam edecek. IE8 ile beraber CSS 2.1 için yürütülen ve uyumluluk
sorunları pek kalmayan sistemin bir yansımasını HTML5 için göreceğimizi
umut ediyorum. Tabi bu kapsamda biz de önümüzdeki dönemde bolca HTML5
ile Plug-In based sistemlerin karşılaştırmasını yapmakla uğraşacağız
gibi duruyor. Uygulama geliştirme yolunda malum seçenekler arttıkça
kafalar karışıyor ve nihai genel geçer cevaplar aramak tabi ki en büyük
hata oluyor. Neyse bu konuya kesin ileriki zamanlarda blogumda detaylıca
değineceğim zaten ;)

Yukarıdaki slayt görüntüsü sanırım dikkatinizi çekmiştir. Internet
Explorer 9 ile beraber Microsoft artık JavaScript kodlarını arka planda
makinelerimizde bulunan ikinci çekirdeğe compile ettirmeyi hedefliyor.
Malum artık tek çekirdekli makine kalmadı :) Bu durumda o çekirdeği
kullanmak gerek. JavaScript'in önceden Compile edilmesi tabi ki site
performansını ciddi şekilde arttıracaktır.

![Internet Explorer 9 Platform Preview
karşınızda!](media/MIX_Gun_2_Internet_Explorer_9_OData/17032010_2.jpg)\
*Internet Explorer 9 Platform Preview karşınızda!*

Ve geldik en güzel duyuruya! Internet Explorer 9 tarayıcı motorunu
denemek, test etmek isteyenler için Microsoft özel bir Platform Preview
sürümü yaratıp downloada sundu. Hemen
[ietestdrive.com](http://www.ietestdrive.com/) adresinden
indirebileceğiniz IE9 sürümü tabi ki günlük kullanım için değil.
Tarayıcı içerisinde "Geri" düğmesi bile yok :) Buradaki tek amaç yazılım
geliştiricilerin ürünü inceleyerek feedback verebilmeleri.

**Open Data Protocol**

Keynote boyunca bahsedilen konulardan bir diğeri de OData'ydı. PDC'de de
bolca öne çıkarılan OData aslında kabaca Microsoft evrim geçirmiş ATOM
alternatifi diyebiliriz. Evrim geçirmişlik noktasında güzel bir noktaya
gelindiği için aslında pek ATOM ile bir alakası kalmamış. OData bana
biraz ADO.NET Data Services biraz WCF RIA Services kokuyor gibi geliyor
:) ama PDC'den bu yana Visual Studio 2010 içerisinde entegrasyonla güzel
yerlere gelinmiş diyebilebilirim. Kabaca amaç sorgulanabilir bir ATOM
Feed yaratmak. Yani uygulamalarınızın dışarıya açacağı Web API'ler
konusunda daha rahat ve esnek olabilmenizi sağlıyor. Bu çerçevede Dallas
projesi ile beraber de bu servislerin satılabilir hale geldiği bir de
MarketPlace'den bahsedebiliriz. Dallas'tan [PDC 1.
gününde](http://daron.yondem.com/tr/post/679b66bb-fbb9-469d-a8a1-14872ab3e1f6)
de bolca bahsedilmişti.

**Bill Boxton efsanesi!**

Geçen sene "[Sketching User
Experiences](http://www.amazon.com/Sketching-User-Experiences-Getting-Design/dp/0123740371/ref=pd_bbs_sr_1/104-7396138-7307151?ie=UTF8&s=books&qid=1177046911&sr=8-1)"
kitabını okuduğumdam bu yana karşısında saygıyla eğildiğim bir efsane
bence Bill Boxton! 62 yaşında işin hem sanatsal hem de teknik tarafında
olabilip kullanıcı deneyimi konulu her cümlesini hayranlıkla dinlediğim
bir konuşmacı. Bu sene ikinci gün MIX Keynote'un son bölümünde yine Bill
Boxton vardı ve kullanıcı deneyimine bakış açımızı tekrar değiştirmeyi
başardı! Bir RD olarak ben biraz daha şanslıydım çünkü günün ilerleyen
saatlerinde RD'ler olarak **Bill Boxton** ile ayrı bir toplamtımız oldu.
Toplantıda gösterdiği 1984 yapımı dünyanın ilk TouchScreen ekrana sahip
saati unutamıyorum :) 1984!! TouchScreen!!! ve sadece TouchScreen değil
bu arada saat parmağınızla ekrana çizdiğiniz sayıları algılayıp toplama
ve eşit işaretlerini de anlayıp matematiksel işlemler yapabiliyor!!!
1984!!!

![Bill Boxton
sahnede!](media/MIX_Gun_2_Internet_Explorer_9_OData/17032010_3.jpg)\
*Bill Boxton sahnede!*

Neyse :) Bill Boxton efsanesi anlatılmaz yaşanır diyorum... Bir
yazılımcının / teknik birisinin bence hayatında kesinlikle tanışması ve
sohbet etmesi gereken birisi!



*Bu yazi http://daron.yondem.com adresinde, 2010-3-18 tarihinde yayinlanmistir.*
