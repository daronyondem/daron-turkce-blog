---
FallbackID: 2539
Title: "Silverlight tekrar ölmüş duydunuz mu?"
date: "2010-11-4"
EntryID: Silverlight_tekrar_olmus_duydunuz_mu
IsActive: True
Section: software
MinutesSpent: 0
Tags: Silverlight 4
old.EntryID: c9e3f82a-1536-4dd6-924f-51ed444c0388
---
Bazen düşünüyorum acaba developer camiasında neden bu kadar çok dedikodu
var diye :) Şimdi konu nereden çıktı diyeceksiniz. Bu yazıyı yazmamın
nedeni "Silverlight öldü" nidalarının son dönemde tekrar havalanmasından
kaynaklanıyor. Çıktığından bu yana :) sürekli ilginç bir şekilde
dedikodu saldırılarına madur kalan Silverlight :) bir ara "*Microsoft
Silverlight'tan vaz geçti Flash'ın arkasına C\# gelecekmiş*"
iddialarından tutun birçok saçma argümanla karşı karşıya kaldı. Bu
süreçte Türkiye'de SL ile ERP yapıldı, CRM yapıldı, yapıldı da yapıldı
ve satan da satıp parasını kazandı, müşterisini de süper mutlu etti ama
neyse biz dedikodulara geri dönelim :) Son günlerde de yurt dışında
başlayan bir saçmalık silsilesi sonunda canım ülkeme de geldi. Gelmese
olmazdı zaten :)

Konudan haberi olmayanlar için baştan alacağım. Her sene yapılan PDC
(Professional Developer Conference) bu sene ufaltıldı. Gün sayısı
azaltıldı ve katılım 1000 kişi ile sınırlı tutuldu. Onun yerine her
ülkede ayrı PDC'ler olacak. Türkiye'de de olacak, çok yakında
detaylarını blogdan paylaşacağım. PDC'nin gidişatı konumuz dahilinde pek
olmadığı için o konudaki yorumlarımı kendime saklıyorum :) Bu manzara
içerisinde bu sene gerçekleşen PDC'nin starı Azure, WP7 ve IE9 oldu. Bu
çok önceden zaten belliydi. Silverlight 5 ile ilgili bir kelime bile
edilmedi. Hem daha çok erkendi, hem de zaten her zamanki gibi Nisan'da
MIX konferansında bu konu baş tacı edilecekti. Ama bu sessizlik hemen
bir önyargıyı tetikledi :) "Acaba MS SL'den vaz mı geçti?" Tabi bu ön
yargının tetiklenmesinin MS'in geçmişte yaptıkları ile de büyük alakası
var. Arından bir de Microsoft, PDC'de HTML5'in üzerinde çok durunca
herkes kıllandı. Tabi bu kadarla kalmadı. Tüm bunların üzerine geçen
sene PDC'de "Silverlight her yerde" mesajı verilirken bu sene "HTML5 her
yerde" mesajı neredeyse aynı slaytlar ile Keynote'da verilince insanlar
daha da "neler oluyor" moduna girdi. Bir de akabinde Bob Muglia
(President, Server and Tools Business) "Silverlight stratejimiz değişti"
deyince ortalık tamamen karıştı :) Herkes bir an "hit manyağı" olmak
için "*Silverlight öldü*" veya "*Microsoft, Silverlight'ın fişini
çekti*" gibi başıklarla yazılar yazmaya başladı :) Bu insanlar üç ay
önce de "*Microsoft Adobe'yi satın alıyor*" diye yazılar yazdılar :D
Onun da hikayesi ayrıdır.

Konumuzun özüne dönecek olursak. Silverlight şu anda Mac, Windows,
Desktop, Web ve Windows Phone 7'de çalışır durumda ve böyle de kalacak.
Bu konuda [1-Steve
Ballmer](http://www.microsoft.com/presspass/press/2010/nov10/11-01Statement.mspx)
(CEO), [2-Bob
Muglia](http://team.silverlight.net/announcement/pdc-and-silverlight/),
[3-Scott
Guthrie](http://channel9.msdn.com/Shows/SilverlightTV/Silverlight-TV-50-The-State-of-Silverlight-with-Scott-Guthrie)
(Corporate VP) ve [3-Tim Heuer (SL Program
Manager)](http://timheuer.com/blog/archive/2010/11/01/silverlight-is-dead-long-live-silverlight.aspx)
gibi linklerden de bilgi alınabilir bana inanmıyorsanız :) Ama
Silverlight artık "her yerde çalışacak" iddiasından vazgeçiyor. Daha
nerede çalışabilir diye sormayın :) Pardus? veya :) örneğin iPhone'da
çalışmayacak. Onun yerine Microsoft tam bir cross-platform çözümü için
HTML5 ile devam etme kararı aldı. Aslında bu karar belliydi ama ilk defa
dikkat çekti sanırım :) Yoksa IE9'un şu anda
[HTML5](http://www.engadget.com/2010/11/02/w3c-tests-html5-browser-compatibility-crowns-ie9-the-champ/)
desteğinde bir numara olduğuna dair W3C'nin duyurusu da bu konuda ip ucu
verebilirdi.

Şimdi tüm bunlardan yola çıkarak "SL Öldü" gibi haber yapmaya çalışan ve
bunu habermiş gibi yayan her haber sitesi veya kişi bence ya dehşet
bilinçsiz ya da dehşet kasıtlı :) Diğer yandan HTML5 ile Silverlight
karşılaştırması yapmak da apayrı bir komiklik! HTML5 eninde sonunda bir
HTML :) ve maalesef HTML olmanın bugünkü dertlerinin %90'undan hiçbir
şekilde kurtulamayacak. Ama tabi ki HTML olmanın avantajlarını da ciddi
şekilde yaşayacak! Öyle veya böyle HTML penetrasonuna kimsenin erişme
şansı olmaz. Bu çerevede MS'in HTML5'e yatırım yapması dehşet güzel bir
manzara! Diğer yandan HTML'in eksikleri her zaman olacak ve bu noktada
da Plug-In based sistemler devreye girecek ve orada da yine süper bir
platform olarak Silverlight yine karşımızda olacak!

Son olarak unutmamak gerek ki :) tartıştığımız konu "gelecekle" ilgili.
HTML5'in standart haline gelmesi ile ilgili W3C'nin tahmini 2022 yılı!
Diğer yandan SL'in şu an en dominant olduğu enterprise web application
development alanına HTML5'in getirdiği bir yenilik de yok! HTML5 zaten
UI ile ilgili birşey, development yapmaya kalktığınızda hala JavaScript
ile karşı karşıya kalacaksınız. Eksikler bu kadarla da kalmıyor...
Yıllardır tasarımı tasarımcılar yapmalı diye bağırırken HTML5'te hala
animasyonlar için bir markup bulunmadığını ve herşeyin, en ufak
animasyonun bile JavaScript ile yapılması gerektiğini atlamamak gerek.
HTML5 IDE'lerinin var olmamasından, markup eksikliği nedeniyle IDE'lerin
aciz kalacağından falan bahsetmiyorum çünkü 2022'ye kadar zamanı olan
bir standartı çok sıkıştırmamak gerek.

Özetle; uzun vadede web site development yapacaksanız kesinlikle HTML5'e
bakmalısınız. Geleceğinizde HTML5 olacak! Bugün ve yarın Windows ve MAC
web application development yapacaksanız ek olarak WP7 gibi Microsoft
platformlarına ürün geliştirecekseniz kesinlikle Silverlight hayatınızda
var olmaya devam edecek. Elma ile armut karşılaştırmasına daha da devam
etmemek gerek bence. Microsoft Visual Studio LightSwitch ile Silverlight
based desktop uygulamlarını setup package yapıp üretiyorsa, WP7'ye ana
platform olarak öne sürüyorsa, daha geçen hafta IIS Media Services'ın
yeni minör update'i ile SL desteğini kuvvetlendiriyorsa ve ScottGu
(Corporate VP) DevConnections konferansında "Şu anda Silverlight
üzerinde çalışan ekip tüm Silverlight geçmişinde var olan en geniş
ekibimiz" diyorsa emin olun Silverlight'ın ölüm haberine daha çok var!

Not: Hatırlarsanız geçen sene bir nedirtv aktivitesinde "HTML5'e giriş"
başlıklı bir oturum sunmuştum ;) Bugün de Microsoft Open Door Suudi
Arabistan, Riyad'da HTML5 ve IE9 oturumum vardı. Yakında yenisini TR'de
de yaparak gelişmelere beraber bakarız. Silverlight ile kalın! ;)


