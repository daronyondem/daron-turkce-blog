---
FallbackID: 2491
Title: "MVP Summit 2010 Sonrası"
date: "2010-2-23"
EntryID: MVP_Summit_2010_Sonrasi
IsActive: True
Section: software
MinutesSpent: 0
Tags: MVP, MVP Summit
old.EntryID: 163d19f1-d417-42fd-9017-8d4130e129a2
---
Geçen bir hafta boyunca **MVP Summit** nedeniyle Redmond'daydım.
Bazılarınız belki şaşıracaktır fakat bu benim ilk MVP Summit ziyaretimdi
:) maalesef ilk defa fırsat bulabildim. MVP Summit nedir derseniz. Tüm
dünyadan sadece MVP'lerin ve RD'lerin davetli olduğu bir konferans
şeklinde özetleyebiliriz. Konferans doğrudan Microsoft ana ofislerinin
bulunduğu şehirde yapılıyor ve konferansın iki günü bu sene Redmond ana
kampüste gerçekleştiği için kampüsü de görme şansınız oluyor. Benim
Amerika ziyaretlerim arasında Summit'in ayrı bir yeri oldu çünkü toplam
13 MVP olarak Türkiye'den topluca gittik :) Eh daha farklı bir eğlence
ortamı yarattığımızı itiraf edebilirim.

![Microsoft Redmond Campus,
Seattle](media/MVP_Summit_2010_Sonrasi/23022010_1.jpg)\
*Microsoft Redmond Campus, Seattle*

Bu tür konferansların benim için en büyük avantajı doğrudan yurt
dışındaki Microsoft çalışanları ve community ile iletişime geçebilmek
oluyor. Örneğin sevgili **David Silverlight** ile tanışma şansım oldu :)
Benim onu duymuş olmam çok normaldi de onun da beni adımla tanıması
şaşırtmadı desem yalan olur :) Daha neler neler oldu... Yaklaşık üç
hafta sonra biliyorsunuz Microsoft'un MIX konferansı gerçekleşecek. Ben
de görevli olarak bulunacağım ATE (Ask The Expert) tarafında. MIX'de
duyurulacak çoğu şeyi Summit'e bizlere oturumlarla gösterdiler :) ama
bilin bakalım ne olacak; maalesef hiçbirini sizlerle şu anda
paylaşamayacağım :(

![Herşey çok
gizli!](media/MVP_Summit_2010_Sonrasi/23022010_2.jpg)\
*Herşey çok gizli!*

Yukarıdaki slayt neredeyse her sunumun başında vardı. Özellikle sürekli
olarak "Do not tweet pls!" uyarıları hala kulaklarımda çınlıyor
diyebilirim :) Tweeter'ın marka değeri ise bu slayttan yola çıkarak ayrı
bir tartışma konusu olabilir :) Konferans tabi ki güzeldi ama sonrasında
Redmond'da kaldığım ekstra iki günde de Seattle ve civarını gezme şansım
olduğunu için o kısımdan da birkaç yorum aktarmak istiyorum.

Bildiğiniz üzere Amerika zaten bize kıyasla tarihi olmayan bir ülke :)
Okuyan yabancılar varsa "No Offense" ama avrupa özellikle orta doğu
ülkelerine kıyasla ortada pek bir tarih yok. O nedenle gezilen müzeler
de zaten o çapta oluyor. Tamam itiraf ediyorum müze meraklısıyım :)
Şehir manzarası ayrıca güzel. Bu noktada özellikle sevgili ForeFront
MVP'miz **Gökhan Şenyüz**'ün çektiği bir fotoğrafı paylaşmak istiyorum!

![Gökhan Şenyüz'den muhteşem bir
foto!](media/MVP_Summit_2010_Sonrasi/23022010_3.jpg)\
*Gökhan Şenyüz'den muhteşem bir foto!*

Hepinize en kısa zamanda heyecanlı gelişmeleri paylaşmak üzere ;)


