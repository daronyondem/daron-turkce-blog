---
FallbackID: 2528
Title: Ürdün Ziyaretim...
PublishDate: 5/20/2010
EntryID: 723b647c-c58c-40c7-a2a1-14f75e3729ec
IsActive: True
Section: software
MinutesSpent: 0
Tags: .NET Framework 4.0, Expression Studio, MultiTouch, Seminer, Silverlight 4, Visual Studio 2010, Windows 7, Windows Phone 7, WPF, Windows Phone
---
Ürdün :) Son üç gündür Ürdün'deydim! **Microsoft Ürdün** ofisi için iş
ortaklarına ve sektördeki yazılım geliştiren kurumlara özel bir seminer
serisi düzenledik. Oturumlar boyunca Silverlight, WPF, Multitouch,
Windows 7 Features, Sensor and Location API Development, .NET 4
Yenilikleri gibi konulara değindim. Gerçekten güzel geçen üç gün
içerisinde maalesef pek Ürdün'ü gezme şansım olmadı. Fakat önümüzdeki
hafta yine Ürdün'de yapacağımız laboratuar çalışmaları ve bir sonraki
hafta da müşteri ziyaretleri düşünülürse :) Kesin arada bir fırsat
bulacağımdan eminim.

![Microsoft Ürdün
Seminerlerim](http://cdn.daron.yondem.com/assets/2528/20052010_1.jpg)\
*Microsoft Ürdün Seminerlerim*

Etkinlik boyunca Ürdün'den bir de Türk kardeşimize rastladım. Bu gibi
etkinlikler halka açık olmadığı için genelde blogumda duyurmuyorum.
Türkiye'de de bolca yapıldığını itiraf etmem gerek. Özellikle BizSpark,
WebSiteSpark gibi programların üyeleri yazılım şirketleri için sıkı
seminerler ve eğitim programları Türkiye'de de düzenleniyor. Fakat
bahsettiğim gibi bu etkinlikler dışarıya kapalı olduğu için duyurmayı
anlamlı bulmuyorum. Bazılarının kayıtlarını **SeminerTV'de** paylaştım o
kadar :) İtiraf etmek gerekirse artık etkinliklerden sonra bloga da post
atmayı unutur oldum, hatta bu konuda sitem bile alıyorum "Neden bizi
yazmadınız" diye :) Atladığım her etkinliğin katılımcılarından özür
dilerim bu vesile ile.

Neyse konuyu toparlayalım :) Eğer Ürdün'deyseniz ve bu yazıyı
okuyorsanız :) ve tabi ki yazılımla ilgileniyorsanız bana bir mail atın
beraber birer çay içelim ;)

Görüşmek üzere!


