# MSDN Flash Temmuz 2016 İçeriği
MSDN Flash's üyeyseniz iki ayda bir fotoğrafımı görüyorsunuz :) Temmuz sayısını da biraz önce Microsoft'ta gönderdim. Beni takip edenlere kıyak geçmek adına da buradan paylaşıyorum :)

Görüşürüz.

--------

“Güzel bir yaza giriş yaptığımız bu günlerde…” diye yazıma başlamayı planlıyordum. Oysa sonrasında farkına vardım ki siz bu yazıyı ben yazdıktan tam bir ay sonra okuyacaksınız. Bazılarınızın da farkına varıp bana mail attığı üzere bazen bültenlerdeki haberler zamanın gerisinde kalabiliyor.  Bunun nedeni Temmuz bültenini yazdığım şu dakikalarda takvimin 5 Haziran’ı gösteriyor olması. O nedenle bu mailleri kaçırdıklarınızı tekrar inbox’ınızın en üstüne taşıyan aylık özetler olarak görmekte fayda var. Gelişmeleri anlık, çok daha güncel olarak takip etmek isteyenleri sosyal medyada bekliyorum. 

Bu ayın haberlerinin ana başlıkları şöyle;

* .NET Core RC2 ve .NET Core SDK Preview 1 çıktı. (.NET Core RTM tarihi 27 Haziran)  
* Visual Studio 2015 Update 3 RC oldu.  
* Nano Server’da Node.JS desteği geldi.  
* SQL Server 2016 çıktı!  
* Azure DevTest Labs yayında.  
* Linux üzerinde SQL Server demoları sahnede.  

Unutmadan, [Ağustos ayında Istanbul Azure Meetup’ta Windows Server Container](http://www.meetup.com/Istanbul-Azure-Meetup/events/231683612/)’ları konuşuyoruz. Reklamını yapmadan geçemedim. 

### .NET Core RC2 ve .NET Core SDK Preview 1 çıktı
.NET Core release yollarında ilerliyor. [RC2](https://www.microsoft.com/net/core) olmanın yanı sıra .NET Core SDK 1.0 Preview 1 ile OS X ve Linux desteği de geldi. Tüm bunları Docker ile kullanabileceğinizi de atlamayalım. Hızlıca testlerine başlamak isteyenler [Visual Studio 2015 Update 2](https://www.visualstudio.com/products/visual-studio-community-vs) veya [Visual Studio Code](https://www.visualstudio.com/products/code-vs) ve [C# eklentisini](https://marketplace.visualstudio.com/items?itemName=ms-vscode.csharp) kullanabilirler. 

.NET Core RC2 desteği şu anda Azure App Service’lerde de mevcut. 

* [.NET Core RC2](https://github.com/dotnet/core/releases/tag/v1.0.0-rc2)
* [ASP.NET Core RC2](https://github.com/aspnet/Home/releases/tag/1.0.0-rc2-final)
* [.NET Core RC2 SDK Preview 1](https://github.com/dotnet/core/releases/tag/v1.0.0-rc2)
**.NET Core 1.0 RTM sürümünün çıkış tarihi de dotnetConf’ta 27 Haziran olarak duyuruldu**. Siz bu yazıyı okurken çoktan çıkmış olabilir. O nedenle tavsiyem github repolarını takip etmeniz.

### Visual Studio 2015 Update 3 RC oldu.
TACO Update 9 ve 10’u içeren Visual Studio 2015 Update 3 RC olarak duyuruldu. Application Insights, HockeyApp, Roslyn tarafındaki gelişmeleri de merak edenler [hemen bu linkten devam edebilirler](https://blogs.msdn.microsoft.com/visualstudio/2016/06/07/visual-studio-2015-update-3-rc/). 

### Nano Sunucu’da Node.JS desteği geldi!
Nano Server hali hazırda IIS ile ASP.NET Core desteğine sahip. Yeni hali ile artık Nano Server ile container’larınızda Node.JS uygulamaları da barındırabileceksiniz. Azure’da kendine test ortamı yaratmak isteyenler [buradaki makaleye](https://blogs.technet.microsoft.com/nanoserver/2016/05/04/node-js-on-nano-server/?wt.mc_id=dx_839229&mc=javascript&mc=devops&mc=winserver&mc=virtual) göz atabilirler. 

### SQL Server 2016 Yayında
SQL Server 2016 sürümü ile artık GA, yani yayında. En büyük yenilikler neler derseniz ilk aklıma gelenler;

* JSON desteği
* Dinamik veri maskeleme
* Stretch database ile hybrid cloud desteği
* Polybase artık Enterprise sürümde

Daha fazlası için tabi ki ürünün [kendi sitesini](https://www.microsoft.com/en-us/server-cloud/products/sql-server/) karıştırmanızı tavsiye ederim.

### Azure DevTest Labs yayında.
Maliyetleri kontrol altında tutarken bir yandan da hızlı bir şekilde test ortamları yaratabilmek için kullanabileceğiniz Azure DevTest Labs artık yayında. Ürünle ilgili detaylara [buradan ulaşabilirsiniz](https://azure.microsoft.com/en-us/services/devtest-lab/).

### SQL Server Linux üzerinde.
Bu haberi duyduğunuzdan eminim. Duymadıysanız şaşkınlığınızı atmadan hemen Channel9’daki [bu videoya göz atın derim.](https://channel9.msdn.com/Shows/Data-Exposed/SQL-Server-on-Linux-Sneak-Peak) Videoda Linux üzerinde SQL Server ilk defa demolarla sahne alıyor. 


*Bu yazi http://daron.yondem.com adresinde, 2016-6-8 tarihinde yayinlanmistir.*
