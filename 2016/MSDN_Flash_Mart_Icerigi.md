---
FallbackID: 2998
Title: "MSDN Flash Mart İçeriği"
date: "2016-2-17"
EntryID: MSDN_Flash_Mart_Icerigi
IsActive: True
Section: software
MinutesSpent: 16
Tags: Azure Storage Services, MSDN Flash, Node.JS, Visual Studio Code, Windows Azure
---
Eğer **Türkçe MSDN Flash** üyesiyseniz son birkaç aydır Microsoft'tan sevgili [İbrahim Kıvanç](http://blogs.msdn.com/b/ikivanc/) ile beraber MSDN Flash'ları beraber yazdığımızın farkına varmış olabilirsiniz. Bu hafta Mart ayı MSDN Flash sayısının içeriğini hazırlarken ¨*Neden bunu bloga atmıyorum?*¨ diye düşündüm bir an :) İşte karşınızda MSDN Flash Mart sayısı için hazırladığım içerik. Blogu takip etmenin avantajı olarak bu içeriğe bir ay önceden ulaşmış oluyorsunuz :) Umarım işinize yarar.

Görüşmek üzere.

--------

Build 2016’ya doğru hızla ilerlediğimiz bugünlerde yeni ürün ve hizmetlerin de duyuruları durmuyor. Önce ana başlıklar;

* Azure Stack Preview çıktı.
* D Serisi VM’lerde %17’ye kadar indirim.
* Node.JS’e Chakra geliyor.
* Azure SDK 2.8.2 Çıktı.
* Application Insights’ta Proactive Detection geldi.
* Azure Store Explorer’a Linux desteği.
* Azure App Services’da artık PHP için Zend Z-Ray desteği var.
* Diğer minik haberler aşağıda…

Geçen ayın en güzel haberlerinden biri [Azure Stack’in Preview](https://azure.microsoft.com/en-us/overview/azure-stack/) olmasıydı. Hybrid Cloud senaryolarının gerçekleştirilmesine doğru Azure’u kendi veri merkezinize taşımanızı amaçlayan Azure Stack’in gelişimi çok şey değiştirecek.  Bu güzel haberin yanında bir de en sevdiğimiz türden haberim var; indirim! Bu ay itibari ile D-Serisi VM’lerde %17’ye kadar indirim var. Yeni fiyatlar **D1-D5 v2 VM’lerde Windows Sunucularda %10**, Linux sunucularda %14, D11-D14 v2’lerde ise Windows sunucularda %13, **Linux sunucularda %17** indirim ile güncellendi. AWS’nin saatlik fiyanlandırmasına karşılık Azure’daki dakika başına fiyatlandırmayı da akılda tutunca manzara ciddi güzelleşiyor. Linux sunuculardan bahsetmişken yeni [“Microsoft loves Linux”](https://azure.microsoft.com/en-us/blog/microsoft-loves-linux-deep-dive-blog-series/?wt.mc_id=DX_4015692) yazı serisini de ilgilenenlerle paylaşmak isterim. 

Node.js tarafında da güzel haberler var bu ay. Chakra ekibi **ChakraCore** JavaScript moturunu Node.JS Github reposuna bir [PR olarak gönderdi](https://github.com/nodejs/node/pull/4765). Node.js tarafındaki bir diğer gelişme de Windows IoT araçlarının 1.5 sürümüne çıkması oldu. https://aka.ms/nt4winiot Yeni paket ile artık Node v5.4.1 tabanlı UWP uygulamaları da geliştirilebiliyor. 

**Istanbul Azure Meetup’ta Azure IoT Suite Konuşuldu**   
Istanbul Azure Meetup her ay buluşmalarına devam ediyor. Bu ayki konusu Azure IoT Suite olan konuşmada Microsoft’tan Faruk Çelik sahne aldı. Etkinliğin kaydına [Channel9 üzerinden](https://channel9.msdn.com/Blogs/daronyondem/Istanbul-Azure-Meetup-Azure-IoT-Suite-Bulumasi) ulaşabilirsiniz. Sonraki etkinlikerden haberdar olmak için [Meetup grubuna kaydolmayı](http://www.meetup.com/Istanbul-Azure-Meetup/) da unutmayın.  

**.NET için Azure SDK 2.8.2 çıktı!**  
Azure SDK’in yeni sürümü ile beraber servislerde de yenilikler. Azure App Services artık PHP için Zend Z-Ray desteğine de sahip. Azure Mobile Apps tarafında da istemci taraflı uygulama dosyalarını yönetebilmek için yeni bir File Management SDK var. Haberler bitmedi, Azure Application Insights kullananlara güzel bir sürpriz var; Proactive Detection. Azure Search tarafında arama trafiği analitiği ve DocumentDB tarafında da Chakra entegrasyonu yenilikler arasında. [Azure Storage Explorer’ın yeni güncellemesi](http://storageexplorer.com/) ile de Linux desteği geldi. 

**Visual Studio Code ve Apache Cordova birlikteliği!**   
Visual Studio Code’u duymayanlarınız kesinlikle denesin! Reklamı geçtikten sonra haberin detayına gelirsik, başlıktan da anlayabileceğiniz üzere Visual Studio Code’a Apache Cordova ile geliştirme desteği geliyor.  Debugging, emulator desteği gibi bekleyeceğiniz standard şeylerin yanı sıra Cordova desteği ile aslında Ionic, Onsen, PhoneGapg ibi frameworkler de desteklenmiş oluyor. Detaylar [burada](https://blogs.msdn.microsoft.com/visualstudio/2016/01/28/apache-cordova-development-lands-on-visual-studio-code/).

Görüşmek üzere.
