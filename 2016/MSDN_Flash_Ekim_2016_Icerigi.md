---
FallbackID: 3028
Title: "MSDN Flash Ekim 2016 İçeriği"
date: "2016-10-27"
EntryID: MSDN_Flash_Ekim_2016_Icerigi
IsActive: True
Section: software
MinutesSpent: 44
Tags: Visual Studio 15, Windows 10 Insiders, Windows Server 2016
---
# MSDN Flash Ekim 2016 İçeriği
Yine bir MSDN Bülten içeriği ile karşınızdayım. Haberleri toparlarken farkına vardım da, sakin bir ayı geride bırakmışız. Ekim ayı da geldi, geçti. İki ay sonra koca bir yılı da yiyip bitirmiş olacağız. [Mihaly Csikszentmihalyi, Flow](http://amzn.to/2dOTlU6) adlı kitabında zamanın algımızdaki geçiş hızı ve mutluluk hissiyatımız ile ilişkisinden bahseder. Mihaly’ye göre zamanın hızlı geçtiğini düşünüyorsanız mutlusunuz demektir. Mutlu olduğunu düşünmeyenler için umarım aşağıdaki haberler işe yarar :) 

* Windows Server 2016 RTM oldu!   
* Visual Studio “15” Preview 5 çıktı.   
* Windows 10 Insider Preview Build 14946 çıktı.   
* [Azure Information Protection GA](https://blogs.technet.microsoft.com/enterprisemobility/2016/10/04/azure-information-protection-is-now-generally-available/ ) oldu!    
* Kar amacı gütmeyen kuruluşlara 1 milyar USD Azure kredisi.   

Kasım ayında özellikle Container ve Docker konuları ile ilgilenenlerin kaçırmak istemeyeceği bir Istanbul Azure Meetup buluşmamız daha var. Detaylara [http://www.meetup.com/Istanbul-Azure-Meetup/](http://www.meetup.com/Istanbul-Azure-Meetup/) sitesinden ulaşabilirsiniz. Herkesi bekliyoruz.

### Windows Server 2016 RTM oldu! 
Özellikle Containerlar ve Docker ile ilgilenenler için Windows Server 2016’nın çıkışı çok önemli. Hemen bir WS 2016 makine alıp karıştırayım diyenler [Azure image](https://azure.microsoft.com/en-us/marketplace/virtual-machines/all/?term=Windows+Server+2016)’inden faydalanabilir. Windows Containers ve Docker kullanımı konusuna giriş yapmak isteyenler de [buradan ilerleyebilir](https://msdn.microsoft.com/en-us/virtualization/windowscontainers/quick_start/quick_start_windows_server). Geçen aylardan Windows Containers konuştuğumuz Azure Meetup’ın video kaydına da [buradan ulaşabilirsiniz](https://channel9.msdn.com/Blogs/daronyondem/Istanbul-Azure-Meetup-Windows-Containers-Bulumas).

### Visual Studio 15 Preview 5 sahnede.
Preview 5’te esas gelişmeler performans tarafında kendini gösteriyor. Eğer daha önceki Preview sürümlerini kullanıyorsanız Preview 5 ile projelerin yüklenme ve edit modlarında hız farkları görmeniz olası. Tabi bunun için biraz büyük projelerle Visual Studio’yu zorlamanızda da fayda var. Diğer gelen yenilikler ufak refactoring, debugging ve solution navigasyonu ile ilgili yazılımcı üretkenliğini hedefliyor. [Detayları merak edenler buradan göz atabilirler](https://blogs.msdn.microsoft.com/visualstudio/2016/10/05/announcing-visual-studio-15-preview-5/). Doğrudan [VS15 Preview 5 indirmek isteyenler de buraya tıklayabilir](http://aka.ms/vs/15/preview/vs_enterprise).

### Windows 10 Insider Preview Build 14946 ve sonunda touchpad yenilikleri!
Mac kullanıcıların “*Touchpad bizde bir başka*” yorumlarına cevaben sonunda Windows 10’da da modern touchpad yenilikleri kendini gösterecek gibi duruyor. Build 14946’da Touchpad’in yanı sıra birkaç ufak Wifi odaklı yenilik de mevcut. [Detaylara hızlıca buradan göz atabilirsiniz](https://blogs.windows.com/windowsexperience/2016/10/13/announcing-windows-10-insider-preview-build-14946-for-pc-and-mobile/#bOh3fZaEz9hZyQMO.97 ). 

### Kar amacı gütmeyen kuruluşlara 1 milyar USD Azure kredisi.
Microsoft Philanthropies’e ait bu haberi sizlerle paylaşmamın nedeni aslında bir anlamda hayırseverliğe vesile olmak. Kar amacı gütmeyen kuruluşlar için geçerli olan bir Microsoft desteği diyebileceğimiz bu programla ilgili detayları merak edenler [Microsoft Blog’undaki yazıma](http://blog.microsoft.com.tr/?p=46941) göz atabilirler.  

Görüşmek üzere.

*Bu yazi http://daron.yondem.com adresinde, 2016-10-27 tarihinde yayinlanmistir.*
