---
FallbackID: 3030
Title: "Connect 2016 Haberleri"
date: "2016-11-16"
EntryID: Connect_2016_Haberleri
IsActive: True
Section: software
MinutesSpent: 55
Tags: .NET Core, Azure App Insights, Azure Container Services, Docker, DocumentDB, Entity Framework Core, Visual Studio 2017, Visual Studio for Mac, Xamarin
---
Biraz önce Microsoft'un [Connect](https://connectevent.microsoft.com/) etkinliği başladı ve duyurular peşi sıra geliyor. Online olarak izleyemeyenler için duyuruları hızlıca özetlemenin yanı sıra aslında Connect etkinliğinin bir de Türkiye ayağını duyurmak istiyorum :) Karşınızda [**re-Connect Türkiye**](https://www.eventbrite.com/e/re-connect-2016-registration-29265713537) :) Etkinliğin ajandasını yarın duyuracağız, ama genel olarak yurt dışındaki Connect'in yerelleştirilmiş hali olarak düşünebilirsiniz. 

![](media/Connect_2016_Haberleri/banner.png)

Gelelim haberlere :)

### Visual Studio 2017 RC oldu!

Visual Studio'nın bir süredir ön izleme sürümlerini takip ediyorsanız artık tüm gördüğünüz yeni özelliklerin dahil olduğu bir RC sürümümüz var diyebilirim. Özellikle Unit Test senaryolarında süper güzellikler var. İşin en güzel tarafı ise RC sürümünün Go-Live lisansına sahip olması. Yani bu sürümle geliştireceğiniz uygulamları canlıya alabilirsiniz. Şahsen ben yine de final release dışındaki her tür sürümü bir VM'de yaşatmaktan yanayım :) Visual Studio 2017 RC'yi hemen indirmek isteyenler [buradan](https://www.visualstudio.com/vs/visual-studio-2017-rc) ilerleyebilir.

### Visual Studio Team Foundation Server 2017 RTM oldu!

İtiraf etmek gerekrise benim hayatım VisualStudio Online ile Github arasında geçiyor. Ama tabi ki bu haberi atlamadan geçemezdim. Yenilikleri detaylı olarak okumak isteyenler doğrudan Microsoft tarafındaki VSTS Ürün Yöneticisi [Brian Harry'nin bloguna](https://blogs.msdn.microsoft.com/bharry/) göz atabilirler. 

### Visual Studio Mobile Center Preview 

Bu yepyeni servisi itiraf etmek gerekirse ben de daha pek karıştıramadım. Şu anda isteyenler önizleme programına [dahil olmak için buradan başvurabiliyorlar](http://visualstudio.com/mobile-center). 

### Visual Studio for Mac Preview 

Sanırım günün yıldızı bu :) Xamarin Studio bilenleriniz varsa aslında oradan dallanan bir arkadaş diyebiliriz Visual Studio for Mac için. Mobile, MacOs ve back-end uygulamaları geliştirebileceğiniz bir ortam sağlıyor VS Mac. Mobile ve MacOs kısmını zaten Xamarin hallediyor, back-end tarafında da tahmin edebileceğiniz gibi .NET Core desteğinden bahsediyoruz :) Heyecanlananlar ve Mac kullananlar [buradan](https://www.visualstudio.com/visual-studio-for-mac/) ilerleyebilirler. 

Bu ana duyuruların haricinde ufak duyurular da söz konusu;

* NET Core Runtime, ASP.NET Core, Entity Framework Core 1.1 yayınlandı.  
* DocumentDB Local Development (Emülatör) ortamı duyuruldu.      
* Azure Application Insights GA oldu. Artık iki fiyatlandırma seviyesi var; Basic (GB başında) veya Enterprise (Node başına)  
* Visual Studio Tools for Docker; Azure Container Services veya Windows Server Container'lara CI desteği geldi.  
* Xamarin for Visual Studio; Xamarin Inspector :) entegre iOS Simülatörü, Xamarin Profiler artık tam desteğe sahip. Xamarin Forms Previewer da önizlemede.   

Tabi bir de bunlar var;

* Microsoft artık Linux Foundation Platinum Member olmuş.   
* Samsung Microsoft ile beraber .NET'i Tizen'e taşımak için çalışacakmış. İlginç.   
* Google Cloud .NET Foundation Teknik Yönetim Kurulu'na katılmış.    

İşte böyle :) Yazının başında da reklamını yaptığım üzere yukarıdaki konuların bazılarını sahneye alacağımız bir re-Connect Türkiye etkinliği olacak ve tarihi, saati şimdiden belli. Katılımcı sınırı olacağı için eğer gelebilecekseniz :) [kayıt olmanızda](https://www.eventbrite.com/e/re-connect-2016-registration-29265713537) fayda var. Görüşmek üzere.
