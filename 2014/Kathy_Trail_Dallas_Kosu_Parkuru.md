---
FallbackID: 2913
Title: "Kathy Trail Dallas Koşu Parkuru"
date: "2014-8-1"
EntryID: Kathy_Trail_Dallas_Kosu_Parkuru
IsActive: True
Section: fitness
MinutesSpent: 0
Tags: 
---
Geçen haftalarda bir iş gezisi için Dallas'a gitmem gerekti. Tüm hafta
boyunca Dallas'ta müşteri toplantıları vs derken sonunda bir günümü boşa
çıkarabildim. Doğal olarak o günü bir gün öncesinden güzel olarak
planladım. Planlama sürecimin ilk adımı ise Dallas'taki koşu
parkurlarını araştırmak oldu. Araştırmaların sonunda [Kathy
Trail](http://www.katytraildallas.org/) olarak adlandırılan bir yolda
koşma kararı aldım. Yolun hem hikayesi hoşuma gitti hem de itiraf ediyim
ki benim kaldığım otele en yakın parkurlardan biriydi. Ama sonuç olarak
koşmak isteyen koşar. Otelden çıkıp doğrudan şehrin içinde de
koşabilirdim :) Her neyse, sabah erkenden kalkıp 7.30'da koşmaya
başlayabilecek şekilde yolculuğumu planladım.

<iframe src="https://www.google.com/maps/embed?pb=!1m27!1m12!1m3!1d3518.371215536192!2d-96.77934770472518!3d32.833688874541544!2m3!1f0!2f0!3f0!3m2!1i1024!2i768!4f13.1!4m12!1i0!3e2!4m5!1s0x864e9f1240e26391%3A0x481d4634425348bf!2sMockingbird+Station%2C+Dallas%2C+TX+75206!3m2!1d32.837806!2d-96.774666!4m3!3m2!1d32.832460399999995!2d-96.78130689999999!5e1!3m2!1sen!2s!4v1406830017522" width="800" height="600" frameborder="0" style="border:0"></iframe>

Kısa bir metro yolculuğu ile parkurun otelime uzak olan noktasına
gittim. Şehir merkezinden çoğu tramvayın geçtiği MockingBird istasyonu
Kathy Trail'e yürüyerek 15 dakika mesafede. Parkurun diğer ucu takriben
otelime 20 dakika yürüyüş mesafesindeydi. Dönüşte, koşu sonrası o yirmi
dakikayi soğuma amaçlı bir yürüyüş olarak kullanırım diye düşündüm.
Koşudan hemen sonra metro duraklarında beklemek vs pek iyi bir fikir
gibi gelmedi dönüş macerası olarak.

![Kathy Trail'in sonunda "Smile" tabelası ince bir düşünce ürünü
:)](media/Kathy_Trail_Dallas_Kosu_Parkuru/kathy.jpg)
*Kathy Trail'in sonunda "Smile" tabelası ince bir düşünce ürünü :)*

Yukarıda koşunun sonundan bir kare var. Koşu parkurunun sonundaki bu
Smile tabelası gerçekten de gülümsetiyor. Orijinalinde 5KM olan fakat
benim ucuna başına biraz eklediğimde tam koşu mesafesi olarak 5.7KM
olarak ölçtüğüm parkurun sonunda başarının tadını çıkarmanız gerektiğini
hatırlatan güzel bir incelik olmuş. Tabi, başarının tadını koşu sonrası
bira içerek değil gülümseyerek çıkarıyoruz :) Fotoğrafın detaylarına
bakarsanız sol tarafta yolu görebilirsiniz. Yol aslında o kadarla
bitmiyor. Parkur boyunca bisiklet ve koşu yolları var. Bisiklet yolu
asfaltken, koşu yolu tartan zemin olarak adlandırılan daha yumuşak bir
yapıda. Bu yollar belirli noktalarda maalesef ki birleşiyor. Bunun
nedeni ise aslında parkurun eski bir tren yolu üzerine kurulu olması.
Parkur boyunca bazı eski köprülerden geçiyorsunuz, bu köprülere
yaklaşırken bisiklet ve koşu yolları birleşiyor.

![Kathy Trail
Koşusu](media/Kathy_Trail_Dallas_Kosu_Parkuru/kathy_2.jpg)
*Kathy Trail Koşusu*

Aslına bakarsanız ben parkuru tersinden koştum :) İtiraf ediyorum.
Vallahi bilmiyordum :) Aslında parkurun başlangıcı otelime yakın olan
noktaymış. Ben uzak noktadan başladım. Şansıma benim koştuğum yönde de
eğim sürekli azalıyordu ve bu da doğal olarak daha hızlı koşabilmemi
sağladı :) Deniz seviyesine göre 177 metreden başlayan parkur 136
metrede bitiyor. Tabi aralarda ufak tırmanışlar da yok değil. Aşağıdaki
grafik parkurun genel iniş çıkışı ile ilgili fikir verecektir.

![Kathy Trail Ters Yön Eğimi
:)](media/Kathy_Trail_Dallas_Kosu_Parkuru/kathy_3.jpg)
*Kathy Trail Ters Yön Eğimi :)*

Kathy Trail'in en hoşuma giden tarafı aslında halk tarafından bağışlarla
ve sponsor şirketlerle ayakta durması. Parkuru şehir belediyesi vs
yapmamış. Belediyenin verdiği bir hizmet değil bu. Halkın bağışları,
koşucuların bağışları ve şirketlerin sponsorlukları ile yolun bakımı
yapılıyor. Yılda bir düzenlenen yarışların geliri ile yol ayakta
duruyor. Sitelerinden de bağış topluyorlar. Ben de payıma düşeni yaptım
ve 10\$ gibi bir bağış yaparak hakkını verdiğimi düşünüyorum. Belki bir
daha Dallas'a gitme şansım olmayabilir ama bence burada önemli olan
parkurun nerede olduğu veya ne kadar faydalanabileceğimiz değil. Önemli
olan bu ruhu ayakta tutmak. En azından bu benim nacizane fikrim ve
yaklaşımım. 

Eğer olur da sizin de yolunuz düşerse Dallas'a :)
[Runkeeper'da](http://runkeeper.com/user/daronyondem/route/3274009)
Route olarak tanımladım Kathy Trail'i. Bir deneyin derim. Kısa ve
eğlenceli bir koşu olacağından eminim. Ben bir cumartesi sabahı 7.30'da
koştum ve hiç de tenha değildi açıkçası. Koşum engelli koşuya dönüşmedi
ama daha sakin koşular isteyenler daha erken gitmeyi tercih edebilirler.

Görüşmek üzere.


