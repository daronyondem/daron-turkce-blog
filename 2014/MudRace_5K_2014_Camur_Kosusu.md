---
FallbackID: 2916
Title: "MudRace 5K 2014 Çamur Koşusu"
date: "2014-9-15"
EntryID: MudRace_5K_2014_Camur_Kosusu
IsActive: True
Section: fitness
MinutesSpent: 0
Tags: Koşu, Spor
---
# MudRace 5K 2014 Çamur Koşusu
Geçen hafta sonu, 13 Eylül Cumartesi günü Türkiye'deki tek çamur yarışı
olan BataÇıka'nın günüydü. Bataçıka benim tüm yıl boyunca heyecanla
beklediğim bir yarış. Belki de tüm yarışların en eğlencelisi. Bir koşu
yarışı olmanın çok ötesinde, çamurla, doğa ile tabiri caiz ise
"depreştiğiniz" bir yarış bataçıka. Tabi ki [geçen sene olduğu
gibi](https://www.youtube.com/watch?v=-Ulpjs11wY8) bu sene de yarış
boyunca en güzel anları videoya kaydettim. Hemen aşağıda bir göz atın
isterseniz.

<iframe width="800" height="450" src="//www.youtube.com/embed/QBYqBRgPDOw" frameborder="0" allowfullscreen></iframe>

Yarışa olan katılım bu sene geçen seneye kıyasla çok daha yüksekti.
Katılımın yüksekliği tabi ki son anda ortaya çıkmamıştır :) ama yine de
tüm yarışların geç başlamasına neden oldu diyebilirim. Bu sene özellikle
parkurun geçen senenin bire bir aynısı olmaması çok hoşuma gitti. Yeni
engeller eklenmiş, engellerin aralarındaki mesafeler arttırılmış. Tüm
bunlar yarışı çok daha keyifli bir hale getirdi bu sene. Geçen sene
engellerin çoğu arka arkaya dizilmişti.

![Mudrace 5K,
2014](media/MudRace_5K_2014_Camur_Kosusu/mudrace_1.jpg)
*Mudrace 5K, 2014*

Yukarıda benim GPS'ten yarış boyunca yakaladığım yolu bulabilirsiniz.
Yarışın parkuru epey zorlu. BataÇıka kesinlikle kolay bir yarış değil.
Maalesef bu sene ya benim dalgınlığımdan ya da organizasyonun hatasından
dolayı parkurun bir noktasında yoldan çıktım. Yukarıda yeşil ile
gördüğünüz yolu boşu boşuna gidip geldim ve saatimin GPS verisine göre 3
dakika 35 saniye kaybettim. Açıkçası yarış sonunda etraftaki
yarışmacılarla konuştuğumda yanlız olmadığımı gördüm. Çok sayıda kişi
tam da benim yolda çıktığım noktada yanlış yöne gitmişler. Yarışın bazı
noktalarında maalesef işaretler yeterli değildi bu sene. Yolun bu
kısmında kaybettiğim süreyi çıkardığımda ben takriben 39 dakika gibi bir
sürede parkuru tamamladım ama tam parkurun sonuna doğru motivasyon
kaybetmek hoş olmadı.

![Mudrace Finisher
Madalyaları](media/MudRace_5K_2014_Camur_Kosusu/mudrace_2.jpg)
*Mudrace Finisher Madalyaları*

Yarışın sonunda yaşadığım bir diğer hayal kırıklığı ve kızgınlık ise
bitirenlere verilen madalyalarla ilgili. Geçen sene verilen madalyaların
arkasında yarış tarihi yazarken bu sene organizasyonu yapan şirketin
logosu yer alıyor. Organizasyonu yapan şirket ile bir alıp veremediğim
yok :) Hatta Türkiye'nin tek çamur yarışını düzenledikleri için çok
teşekkür ediyorum. Fakat üzerinde tarih yazmayan bir madalyanın benim
için hatıra değeri yok. Yarış madalyalarında mesafe ve tarih kesinlikle
bulunmalı. Tahmin ediyorum ki bu madalyaları toptan üretip seneye de
kullanma hinliğini yapmışlar ama yazık etmişler.

Her şey bir yana MudRace kesinlikle çok eğlenceli bir yarış. Maalesef bu
noktada artık yarışa katılabilmek için önümüzdeki seneyi beklemeniz
gerekecek :) Ama siz siz olun, seneye kaçırmayın derim!

Görüşmek üzere.

<div id="fb-root"></div> <script>(function(d, s, id) { var js, fjs = d.getElementsByTagName(s)[0]; if (d.getElementById(id)) return; js = d.createElement(s); js.id = id; js.src = "//connect.facebook.net/en_US/all.js#xfbml=1"; fjs.parentNode.insertBefore(js, fjs); }(document, 'script', 'facebook-jssdk'));</script>
<div class="fb-post" data-href="https://www.facebook.com/media/set/?set=a.854784587899442.1073741836.207889319255642&amp;type=1" data-width="750"><div class="fb-xfbml-parse-ignore"><a href="https://www.facebook.com/media/set/?set=a.854784587899442.1073741836.207889319255642&amp;type=1">Post</a> by <a href="https://www.facebook.com/daronyoendem">Daron Yöndem</a>.</div></div>

*Bu yazi http://daron.yondem.com adresinde, 2014-9-15 tarihinde yayinlanmistir.*
