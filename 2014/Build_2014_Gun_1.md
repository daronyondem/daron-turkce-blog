---
FallbackID: 2899
Title: "Build 2014 Gün 1"
date: "2014-4-3"
EntryID: Build_2014_Gun_1
IsActive: True
Section: software
MinutesSpent: 0
Tags: HTML5, JavaScript, Nokia, Silverlight, Visual Studio 2013, Windows 8.1, Windows Phone
---
Bugünlerde San Francisco'da Microsoft'un Build konferansının 2014
sürümündeyim :) Geçen [üç yılı
saydığımızda](http://daron.yondem.com/tr/search/Build) bu benim dördüncü
Build konferansım oldu ve sanırım böylece hiçbirini de kaçırmamış oldum.
Her yıl olduğu gibi tabi ki bu yıl da Keynote'lar boyunca deli gibi
[Twitter'dan](https://twitter.com/daronyondem) size haberleri anında
aktarmaya çalıştım ve günün sonunda da geldik konferansın ilk gününü
özetleyen bu yazıya. Başlayalım mı?

### Windows Phone 8.1 sahnede!

Beni tanıyanlar, takip edenler bilirler.... Taaa ilk Windows Phone
lansmanın bu yana birçok Windows Phone edindim, denedim ve her seferinde
iPhone'a geri döndüm. Ben bunu biraz Windows'un geçmişine de
benzetiyorum. Adam gibi tüketici işletim sistemi olarak Win95'den
başlarsak eğer benim yıllar boyunca gördüğüm manzara şu oldu. Win95
yüklü bir makineyi her gün formatlamak gerekiyordu :) Win98 ile bu
birkaç güne çıktı. WinMe ile bir aya çıktı. WinXP ile 6 ay ve Win7
sonrası artık laptop değiştirene kadar pek de format atmaz oldum. Kabaca
aynı deneyimi Windows Phone'da da yaşıyorum. İlk aldığım LG Optimus 7'yi
birkaç gün kullanabildim. Sonraki aldığım her Windows Phone'da WP
kullanma süremem uzasa da hep eninde sonunda iPhone'a geri döndüm. Bugün
Build 2014 1. Gün Keynote'unda gördüklerimden birazdan bahsedeceğim ama
benim yorumumu merak ederseniz... Birincisi Microsoft bu işe çok ciddi
yatırım yapıyor ve yapmaya da devam edecek. Her zaman söylerim eğer
Microsoft bir işe odaklanırsa o işi iyi yapar fakat Microsoft'un hepsine
odaklanamayacağı kadar çok iş yapıyor. Neyse, konuyu uzatmiyim. Windows
Phone'un geleceği çok çok parlak ve Nokia'nın cihazları da efsanevi
hareketlerle geliyor. Keynote sonrası benim tepkim şu oldu "Evet,
iPhone'a byby". Tabi bir sonraki iPhone bu yorumumu değiştirir mi
bilmiyorum fakat şu an gördüklerimle şu kadarını söyleyebilirim
Microsoft inanılmaz bir gaz ve hızla geliyor. Keynote'un içeriğine
geçmeden önce merak edebilecek olanlar için şunu da hemen söyliyim :) Şu
anda Lumia1020 kullanıyorum. Bu yurt dışı gezimde yanıma iPhone almadım.
Bu konuda apayrı bir blog post yazarak deneyimlerimi ayrıca
paylaşacağım.

Build 1. Gün Keynote Windows Phone ile başladı. Önce Windows Phone 8.1
yenilikleri sonra da Nokia'nın yeni cihazları sahnede yerini aldı.
Özellikle Windows Phone 8.1 tarafında daha önceden de duyduğumuz birkaç
şeyin onayını almış olduk. Örneğin Action Center alıştığınız
**Notification Hub** görevi ile 8.1'de geliyor. **Lock Screen
Customization** ise apayrı bir efsane. Windows Phone 8.1 ile artık Lock
Screen'i özelleştiren özel uygulamalar yazılabilecek.

![Notification Hub ve Lock Screen
Customization](media/Build_2014_Gun_1/day1_1.jpg)
*Notification Hub ve Lock Screen Customization*

Keynote'da Windows Phone 8.1 ile ilgili benim en sevdiğim özelliklerden
biri de "**Show More Tiles**" olayıydı. Bu özellik sayesinde normal
şartlarda sadece 1080P cihazlarda olan Start ekranında 6 kolon Tile
yapısı 1080P olmayan cihazlara da getirilmiş oluyor. Bu özelliği neden
bu kadar büyüttüğümü merak edebilirsiniz. Çünkü neredeyse bu özellik
için telefonumu değiştirmeyi düşünüyordum :) gerek kalmadı. 5" 1080P
telefonlardan biri olan Lumia Icon'da 5" ekranda 6 kolon Live Tile
görünce elimdeki Lumia 1020'deki 4 kolon bana inanılmaz kaba gözükmeye
başlamıştı. Ekrana daha fazla şey sığdırabilecekken en küçük Live
Tile'ın bile kocaman olması aslında rahatsız edici. Tabi bunu ancak 5"
ekranda 6 kolon görünce farkına varabiliyorsunuz.

![Solda 4 kolon Live Tile, sağda 6 kolon
:)](media/Build_2014_Gun_1/day1_2.jpg)
*Solda 4 kolon Live Tile, sağda 6 kolon :)*

Bahsettiğim farkı yukarıdaki fotoğrafta görebilirsiniz. Her iki
telefonun ekranı aynı boyutta fakat sağdaki Lumia Icon 1080P olduğu için
6 kolon Live Tile'a sahip. İşte yeni gelen "More Live Tile" olayı ile
1080P olmasa da sağdaki gibi 6 kolon sahibi olabileceğiz. "Ama düşük
çözünürlükte kötü gözükmez mi?" derseniz eğer şu kadarını söyliyim,
etkinlikte WP8.1 yüklü ve 6 kolon şeklinde ayarlanmış bir Lumia 925
gördüm ve süper gözüküyordu. Özetle 1080P olmasa da süper gözüküyor dert
etmeyin :)

Windows Phone 8.1'deki yeni özellikleri saymak gerçekten zor. Dikkati
çekenlerden ve beklenenlerden biri de **VPN desteğiydi**. O da geliyor
sonunda. Çoğunuzun belki daha önceden de duymuş olduğu **Battery Sense**
özelliğinin yanında bir de **WiFiSense** geliyor. Şu anda WP'de mevcut
DataSense hangi uygulamanın ne kadar data kullandığı vs konularında
detaylı bilgi verebilirken Battery Sense de pil kullanımına dair
uygulama bazında rapor sunuyuor kullanıcıya. WiFi Sense ise
etrafınızdaki WiFi Spotlarını bulmanıza yardımcı oluyor. Sadece bu
kadarla kalmıyor, örneğin aynı LiveID ile kullandığınız iş yerinizdeki
bilgisayar eğer iş yeri WiFi'sine bağlı ise WP'ununuz da doğrudan
WiFiSense sayesinde o WiFi networküne bağlanabiliyor. Şifre vs girmenize
gerek kalmıyor. Hatta cihazlardan birinde WiFi şifresini değiştirirseniz
diğerlerine de geçiyor otomatik olarak. Benim hoşuma giden ince
dokunuşlardan biri de arkadaşlarınızla WiFi paylaşabiliyor olmanız.
Şöyle bir senaryo düşünün. Evinizdeki WiFi zaten telefonunza tanımlı.
Eğer isterseniz bu WiFi'yı arkadaşlarınızla paylaşma kararı alıp bunu
telefonunuzda belirtirseniz telefonunuzdaki arkadaşlarınızın
telefonlarının WiFiSense'i sayesinde sizin evinize geldiklerinde
otomatik olarak sizin evdeki WiFi networküne bağlanabiliyorlar. Süper
değil mi? Şifrenizi göremiyorlar :) Şifre vermenize de gerek kalmıyor
artık. Böyle ince ve zekice hareketleri seviyorum.

Yeniliklere devam edelim.... Bluetooth LE (Low Energy) şu an hali
hazırda çoğu Lumia cihaz tarafından zaten destekleniyor fakat Managed
API'larının olmaması tabi ki kimsenin uygulama geliştirememesine neden
oluyor. Artık bu konuda da API'lar Windows Phone 8.1 ile açılmış olacak.

### Cortana

Şimdi bu Cortana hikayesi Siri'nin seksen kat gelişmişi diyerek bu
noktada bu paragrafı bitirsem yeridir :) Nihayetinde Türkçe desteğinin
gelmesi 2085 yılını bulabilir :) O nedenle çok da detaylarına
girmeyeceğim fakat Siri'den en az 10 kat daha gelişmiş ve üzerinde ciddi
anlamda düşünülmüş bir ürün söz konusu. Telefona gelen e-maillerinizi
telefonda parse edip inceleyip sizin hangi tarihte nereye yolculuk
yapabileceğinizi öngörüp uçak saatlerini sizin adınıza takip edebilen
bir yazılım düşünün! Şaka değil bunların demoları yapıldı. Cortana'nın
gerçekten inanılmaz özellikleri var ve süper bir şekilde de
"genişletilebilir" bir yapıya sahip. Siz yazdığınız uygulamalarla
Cortana'yı extend edebiliyorsunuz. Fakat yine diyorum... Türkçe desteği
gelmediği sürece... "Ben güzele güzel demem güzel benim olmadıkça" :)

### Wordflow Keyboard

Bu konuda bazı araştırmalar okumuştum daha önce, hatta sanırım başka
platformlar için yapılmış özel uygulamalar da var. Windows Phone 8.1'e
WordFlow Keyboard denilen bir klavye geliyor. Bu sanal klavyede
parmağınızı ekrandan kaldırmadan sadece harflere sürüyerek yazı
yazabiliyorsunuz. Detayını hatırlamıyorum ama Keynote'da bu klavye ile
resmi olarak bir cep telefonunda en hızlı yazı yazma rekoru
kırıldığından bahsedildi :) İlgilnenlere duyurulur.

![Wordflow
Keyboard](media/Build_2014_Gun_1/day1_3.jpg)
*Wordflow Keyboard*

### Silverlight geri geldi!

Haha! Yazının bu kısmını yazarken büyük zevk aldığımı itiraf etmem
gerek. Microsoft öyle veya böyle hata yaptığının farkına vardı galiba
ama hangi hata? Biraz geçmişe dönelim. Silverlight ismini hatırlarsanız
Windows Phone'un ilk zamanlarda Microsoft kullanmıştı ve Silverlight
uygulamalarınız WP'de çalışır demişti. Altyapısal olarak da teknik
anlamda Silverlight'ın altyapısının ciddi bir kısmı WP'ye taşınmıştı
fakat sonuç itibari ile bu ortamda çalışan Silverlight bizim bildiğimiz
Plug-In tabanlı Silverlight değildi. Ona rağmen Microsoft bu ortama da
Silverlight dedi ve bence çok doğru yaptı. "Silverlight" derken bizim
için önemli olan alt tarafta aynı base kodun kullanılıyor olması değil.
Biz yazılım geliştiriciler için Silverlight'ın tanımladığı şey
yaşadığımız yazılım geliştirme deneyimi ve araçlardı. WPF ile
Silverlight'ı ayıran da bu araçlardı zaten. Eğer bu ayrım olmasaydı
zaten hepsine XAML diyebilirdik.

Sonra Microsoft çok saçma bir hata yaptı ve altyapısal değişiklikler
sonrası "Burası artık Silverligth değil bu XAML" dedi. Bence inanılmaz
bir saçmalıktı bu. Bir anda herkes "Silverlight gitti mi? Boşa mı
öğrendik" gibi bir paniğe kapıldı doğal olarak. Yanlış anlamayın sadece
Türkiye'deki manzaradan bahsetmiyorum. Bu durum tüm dünyada böyle oldu.
Oysa değişen pek de bir şey yoktu developer deneyimi açısından.
Microsoft teknik bir isimlendirme ile bir marka yaratmayı birbirine
karıştırıp işin içine etti. Peki şimdi ne oluyor? Durumu düzeltmiş falan
değiller esasında :) Sadece daha da karıştırdılar ortalığı.

Windows Phone'da sadece WP8 ile iki ayrı API set var. Biri "Windows XAML
/ .NET" seti, diğeri ise "Windows Phone XAML / .NET" seti :) Windows
Phone XAML olayı eskiden Silverlight olup adı XAML'a değiştirilen kısım.
Windows XAML ise Windows Runtime ile API'ları eşitleme çabası sonrası
ortaya çıkan kısım. Bu iki kısım iki farklı uygulama tipi anlamına
geliyor. Doğal olarak Windows XAML/.NET ve Windows Phone XAML/.NET gibi
iki isimlendirmenin saçmalığının farkına vardılar ve "Windows Phone
XAML/.NET" kısmına tekrar "Silverlight for Windows Phone" deme kararı
aldılar. Hatta bununla kalmadılar Build 2014'e bir de "What's new in
Silverlight" oturumu koydular :) Kafası karışan developerlardan Build
konferans alanının 3. katından atlayanlar oldu :D Şaka bir yana... bu
isimlendirmeler ve teknik taraf ile markaların arasındaki ilişkisi
düzgün kuramama yüzünden herkesin kafası ciddi karışıyor. Özetle, yalnız
değilsiniz :)

Peki bu kadar anlattık da Windows Phone 8.1'a nasıl ulaşırsınız?
Önümüzdeki bir hafta içerisinde WP8.1 yazılım geliştiricilere açılacak.
[Developer
Program'a](https://dev.windowsphone.com/en-us/featured/devpreview) üye
olmanız yeterli. Programla ilgili [daha önce yazdığımız bir
yazı](http://daron.yondem.com/tr/post/Windows_Phone_8_Update_3_Developer_Preview)
fikir verebilir. [WP8.1 için
SDK'in](https://dev.windowsphone.com/en-us/downloadsdk) ise şu an için
RC sürümü mevcut. SDK'yi yükleyebilmek için yeni çıkan [Visual Studio
2013 Update 2
RC](http://www.microsoft.com/en-us/download/details.aspx?id=42307)'yi de
yüklemeniz gerekiyor.

### Windows 8.1 Update

Sıra geldin Windows 8.1 taraflarına. Bu konuda da isterseniz detaylara
girmeden önce genel izlenimimi paylaşiyim. Microsoft dünyasını takip
edenler için şu kadarını söyleyebilirim "**Sinowski gitti, kalan sahalar
bizimdir**" tadında Microsoft bazı şeyleri doğrudan geri toparlamaya
başladı. İlk olarak "**Boot to desktop**" geliyor :) Bunu söylemek bile
komik ama Windows 8'in ilk çıkışında bastırılan o "Touch First" yani
Touch ağırlıklı ve mouse ve klavyeyi ikinci plana atan saçma yaklaşım
düzeltiliyor ve tekrar mouse/klavye için araçlar ekleniyor. Aslında
burada yapılan hata "Touch"a önem vermek değildi. Yapılan hata
klavye/mouse ikilisini geri plana atmaktı. Yeni strateji ile anlaşılan
her iki input metoduda da artık Windows platformunda eşit birer vatandaş
olacak. İsteyenler yeni update ile doğrudan Start menüyü es geçip
bilgisayarlarını Desktop'a boot edebilecek.

Microsoft bir adım daha ileriye gidip Moderns Apps olarak tanımlanan
Start ekranında çalışan uygulamaların mouse kullanımında Taskbar
üzerinden yönetilebilmesini de sağlıyor. Böylece artık touch olmayan
bilgisayarlarda Start uygulamalarının ve Start ekranının tamamen çöplük
olarak öngörülmesi durumu ortadan kalkacaktır. Bu iki birbirinden
bağımsız dünya yavaş yavaş birbirine yaklaştırılıyor. Hatta Keynote'un
ileriki bölümlerinde **Windows.Next** yani Windows 8 Update sonrası
gelecek bir başka sürümde Modern App'leri pencere içerisinde masaüstüne
taşınabileceğinden dahi bahsedildi.

![Windows 8.1 Update sonrası... bir sonraki sürümde olası
desktop!](media/Build_2014_Gun_1/day1_4.jpg)
*Windows 8.1 Update sonrası... bir sonraki sürümde olası desktop!*

Yukarıdaki ekran görüntüsüne öylesine bakıp geçmeyin. Bu görüntü
inanılmaz değere sahip. Birincisi bu göründü Windows 8.1 Update
görüntüsü değil. Görüntü Windows 8.1 Update sonrası gelecek bir sonraki
Windows'un görüntüsü. **Start menü geri gelmiş!** Hem de Tile'larla
gelmiş. Bana sorarsanız inanılmaz süper bir saçmalık bu :) Start menüyü
bir damla bile özlemedim ve gereksizliğine tüm kalbimle katılıyorum.
Sinowski bu konuda haklıydı. Start menü sadece search yaptığımız bir
yere dönüşmüştü. Taskbar'a uygulama pinleyebilmek ile zaten Start menüye
pinlenmiş öğelerin bir anlamı kalmıyor. Start menüden diğer uygulamaları
da zaten aratarak çalıştırdığımız düşünülürse aynı şeyi şu anki Start
ekranında da yapabiliyoruz. Hele bir de Start menü'ye Tile almak efsane
saçma bir hareket olmuş. Bu kadar geri çark edilmesi bence gereksiz.

Diğer yandan bu ekran görüntüsünde daha önce bahsettiğimiz "pencere
içerisine alınmış" Modern App konseptini de görebilirsiniz. Bence bu
güzel olmuş ve Windows'a çok farklı bir perspektif getirebilir.
Unutmayın Modern App'ler HTML/JS ile de yazılabiliyor yani bir anlamda
yukarıdaki manzarada HTML/JS ile desktop app yazabiliyor oluyoruz :)
Tabi Modern App'lerin sandbox'ı farklı ama bunu da "**Brokered
Library**"ler ile çözebiliriz. Şimdi soracaksınız "Brokered Library" ne?
Brokered Library'ler şu anki Windows 8.1 Update ile beraber gelecekler
ve Modern App'lere full .NET Framework kullanma olanağı sağlayacaklar.
Bu app'ler şu an için sadece side-loaded appler olabilecek. Hiç yoktan
iyidir. Tabi bu şekilde Brokered Library kullanan appler ARM işlemcili
cihazlarda çalışmayacak.

### Universal Applications

Başlıktan da tahmin edebileceğiniz üzere yine her zamanki hedef söz
konusu :) Hani şu yıllardır 100% yapılamayan "her platformda çalışan tek
kod" hedefi tekrar sahnede. Ama itiraf ediyim bu konuda Microsoft son 20
yılda ciddi yol aldı. Giderek API setlerini eşitleyerek kodun
ayrışmasını engellemeye çalışıyorlar. XAML sayesinde FluidLayout ile
cihazlara uygun adapte olan arayüzler yaratılabiliyor. Tüm bunlar
birleşinde yeni Universal Application konseptinde de Windows XAML
Runtime üzerinde çalışan uygulamalara UI dahil kod paylaşımı sağlanıyor.
Paylaşılan bu kod ve UI öğeleri Windows Phone, Windows ve XBOX üzerinde
çalıştırılabiliyor.

![Universal Applications Windows çalışan her yerde
çalışabiliyor.](media/Build_2014_Gun_1/day1_5.jpg)
*Universal Applications Windows çalışan her yerde çalışabiliyor.*

Universal Applications aslında Microsoft'un kendi içerisinde de ihtiyaç
duyduğu bir konsept. Sonuç olarak bugün baktığınızda bir çok Microsoft
da aynı bizim yaptığımız gibi tüm platformlara kendi uygulamalarını
geliştirmek zorunda kalıyorlar :) Örnek sorarsanız hemen MS Office'i
örnek verebilirim. Aynı biz yazılım geliştiricilerin iOS, Windows Phone,
Windows vs gibi bir çok platforma uygulama geliştirmek zorunda kalmamız
gibi Microsoft da elindeki uygulamaları hem kendi platformlarına hem de
rakip platformlara taşımak zorunda kalıyor. O nedenle bu yolda yapılmış
her kolaylık doğrudan Microsoft'un da işine yarıyor. Hatta Keynote'da
Modern Application olarak Office'in Touch sürümü de duyuruldu ve orada
da Universal Applications konseptinden faydalanıldığından bahsedildi.

Universal Application çerçevesinde Windows Store'da da yeni bir konsept
geliyor tabi. Malum eğer tek uygulama ile hem Windows Phone hem Windows
8'i hedefleyebiliyorsanız bunun Store'a da yansıma gerek. Bunun için
Store'da da gerekli değişiklikler yapılacakmış. Bizler için önemli
olabilecek bir diğer nokta ise Universal App olarak geliştirilen bir
uygulamanın tek bir defa satılabilecek olması :) Yani aynı uygulamanın
hem WP hem W8 sürümlerini ayrı ayrı satamayacaksınız. Tabi bu desteği
uygulama içerisinde In-App Purchase olarak tasarlarsanız Store'un
onaylama sürecinde nasıl bir tepki alırsınız bilemem :)

### Kinect for Windows 2

Valla bu konuda söylenebilecek çok bir şey yok. Kinect'i bilenler
biliyorlar zaten. Süper bir cihaz! Ben de ilk sürümü ile bolca uğraştım
ve kesinlikle inanılmaz iyi bir donanım olduğunu düşünüyorum. SDK'yi ile
bir yıldır ilgilenmedim fakat ilgilendiğim zamanlarda bile kullanımı
süper kolaydı. İtiraf etmek gerekirse Keynote'un Kinect 2 bölümü epey
zayıftı. Sanki araya sokmaları gerekmiş de koymuşlar gibi duruyordu :)
Cihazı gösterdiler, yeni güzel vs diyip geçtiler. Ha bir de 1080P kamera
gelmiş Kinect'e. Hepsi bu kadar. Ben beklerdim ki yeni SDK'den de bir
şeylerden bahsedilsin. Bahsetmediler. Belki de bahsedecek bir şey
yoktur. Fikrim yok açıkçası.

### WinJS Open Source

WinJS'i duyanlarınız vardır. Eğer HTML/JS ile Modern App yazacak
olursanız kullanacağınız JavaScript kütüphanesine WinJS oluyor. Bu
kütüphane içerisinde Modern App'lerin kullandığı bazı kontroller ve
Windows Runtime API'larına erişim söz konusu. Microsoft bu kütüphaneyi
alıp Open Source yaptı. Bu konuda ciddi tereddüt içerisindeyim :) Su
anda zaten Windows Store'da HTML/JS ile geliştirilmiş uygulama sayısı
cidden az ve pek de tercih edilmiyor. Bunu göz önünde bulundurduğunuzda
Microsoft'un WinJS'i Open Source yapmasının iki nedeni ve sonucu
olabilir :) Birincisi Microsoft gerçekten bunu bir OpenSource Community
işi olarak görüp bu şekilde ilerletir ve kütüphane süper yerlere gelir.
İkincisi ise... Microsoft başından atmak için Open Source yapıp kenara
çekilecektir :) İtiraf etmek gerekirse ikinci seçeneğe pek ihtimal
vermiyor çünkü son birkaç yıldır JS tarafına hem yazılım geliştirici
araçları hem de kütüphanaler anlamında ciddi yatırım yapıyorlar. Diğer
yandan bugün TypeScript 1.0 da duyuruldu. Microsoft WinJS'i kenara atma
niyetinde olamaz ama eğer "Open Source yaptık ne de olsa" diyip gerekli
yatırımı yapmazlarsa veya üzerlerinden biraz da olsa yük attıklarını
düşünürlerse bu işin sonu iyi olmaz. Zaman gösterecek. Malum
Microsoft'un ortaya atıp sonra tamamen Open Source Community'nin alıp
götürdüğü bir proje ben hatırlamıyorum. Genelde hep MS Lead ederek veya
bir diğer tabiri ile ittirerek Open Source projeleri ilerletiyor. Belki
bunun arkasında hala Open Source Community ile MS'in arasındaki buzların
erimemiş olması yatıyordur kim bilir. Belki de WinJS bu buzları eritir
:) MS o buzları eritmek için 15 yıldır inanılmaz bir çaba harcamıyor
değil.

### 9" ve altı cihazlara Windows Lisansı BELEŞ!

"Beleş" demesem dikkatinizi çekemezdim değil mi? :) Uzun bir yazı oldu
ve dikkat dağılması normaldir. Toparlanalım :) 3 saat Keynote izledim
ben bu notları toplamak için sanırım tüm bu blog postu yazmam da bir üç
saatimi alacak toplamda :) Neyse, konumuza dönelim. Microsoft
tarihindeki en inanılmaz harekettir bence bu! 9" ve altı tüm cihazlar
için Microsoft Windows lisansı almaktan vaz geçti!

![Windows Lisansı
ücretsiz!](media/Build_2014_Gun_1/day1_6.jpg)
*Windows Lisansı ücretsiz!*

Ben hala inanamıyorum. "Devices and Services Company" olma yolunda benim
için ilk ve süper inandırıcı bir karar bu. Bir düşünün, Microsoft için
bu hiç kolay bir karar değil. Örneğin benim yolculuklarda kullandığım 8"
Dell Venue Pro'da Windows 8 Pro var. Artık o işletim sisteminin lisans
ücreti yok! 9" üstünde olmadığı sürece lisans yok! Tekrar ede ede
kendimi inandırmaya çalışıyorum. Microsoft ciddi şekilde servislerden ve
cihazlardan para kazanmayı kafaya koymuş olsa gerek ki 9" altında
işletim sistemini bir para kaynağı olarak görmüyor artık! Valla ben bu
işi sevdim :)

### Nokia ve Lumialar

Keynote'un ikinci bölümünde Nokia da inanılmaz güzel hareketler yaptı.
İlk olarak beklendiği üzere bugün piyasada bulunan tüm Lumia cihazların
Windows Phone 8.1 güncellemesini alacağı duyuruldu. Sonra ise efsanevi
telefon Lumia930 duyuruldu! Telefonun görüntüsünü gördüğüm ilk an tepkim
"Kesin alıyorum" oldu :)

Lumia930 kendi boyutundaki en iyi Lumia. Dört çekirdek, 20MP ve 5"'de
1080P çözünürlüğe sahip. Aslına bakarsanız şu an Amerika'da satışta olan
Lumia Iconia'nın bir kopyası. Avrupa'da piyasaya çıkışı önümüzdeki
Haziran'ı bulacak. Gün içerisinde duyurulan diğer iki telefon ise fiyat
olarak en düşük segmenti hedefleyen Lumia 630 ve 635 oldu. Tüm bu
duyurular yapılırken çok ilginç bir özellikten bahsedildi.
**SensorCore**! Mobil dünyayı takip edenler iPhone5S'deki Motion
Processor'ü bilirler. Telefonun içinde düşük enerji ile çalışan bir
hareket sensörü  ve işlemcisinden oluşan bu ikili telefonun hareketinden
yola çıkarak telefon kilitliyken bile sizi takip edebiliyor. Bu işlemci
genel olarak Fitness uygulamalarının işine yarıyor. Gün boyunca kaç adım
attığınız vs hesaplanabiliyor ve bunun için söz konusu uygulamaların
açık kalması gerekmiyor. İşte bu özellikle Lumia serisine de geliyor.
Daha da ilginci Nokia'dan arkadaşlarla yaptığım konuşmalarda bu sensörün
şu anda zaten Lumia 1520 ve Lumia Icon'da bulunduğunu öğrendim :) Yeni
gelecek 930 ve 630'da da bu sensör var olacak. Tabi bu sensörden gelen
veriyi kullanabilmek için de yazılım geliştirilecelere Nokia tarafından
ayrı bir SDK sağlanacak. Bu SDK'de birkaç ay içerisinde çıkmış olacakmış
:) Nokia'nın yalancısıyım. SensorCore bence gerçekten çok önemli bir
özellik ve Nokia'nın Apple gibi davranmayarak sadece üst modellere değil
630 gibi alt modellere de bu işlemciyi eklemesi çok iyi. Malum Apple
senaryosunda iPhone 5C'lerde M7 yok, sadece iPhone5S'de var.

### Sonuç olarak...

Dolu dolu 3 saatlik bir Keynote geldi geçti ve Build 2014'ün ilk günü de
bitmiş oldu. Bu sene Build Keynote içeriği gerçekten doluydu. Etkinlik
öncesi Keynote'ların 3 saat olarak ayarlandığını görünce ciddi
korkmuştum. Üç saat insanların dikkatini derli toplu tutmak çok zor.
Geçen sene Keynote'un ortasında kalkıp giden birçok insan da olmuştu.
Ama bu sene Microsoft ilk gün Keynote'u iyice doldurmayı başardı. Zaten
bu postun uzunluğundan da belli oluyordur diye tahmin ediyorum :) Benim
atladığım noktalar kesinlikle olmuştur. Kendimce önemli bulduklarımı
yazdım. O yüzden isterseniz gidip [Keynote'un
kaydını](http://channel9.msdn.com/Events/Build/2014/KEY01) siz de
izleyebilirsiniz. Bugün akşam 2. gün keynote boyunca da dün olduğu gibi
canlı canlı gelişmeleri
[tweetleyeceğim](http://www.twitter.com/daronyondem) :) Takip etmek
isteyenlere duyurulur.


