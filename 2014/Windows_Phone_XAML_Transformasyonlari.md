---
FallbackID: 2887
Title: Windows Phone'da XAML Transformasyonları
PublishDate: 3/1/2014
EntryID: Windows_Phone_XAML_Transformasyonlari
IsActive: True
Section: software
MinutesSpent: 0
Tags: Video, Windows Phone
---
Windows Phone uygulamaları geliştiren bir çok yazılımcıdan e-mailler
alıyorum ve genel olarak gelen sorulara baktığımda aslında çok yapısal
bilgilerin eksik olduğunu gördüğümü söyleyebilirim. Çoğu yazılımcı
kardeşimiz doğrudan işin içine atlayıp doğal olarak ellerindeki problemi
çözmeye odaklanıp tabiri caiz ise alaylı bir yöntem ile platformu
öğrenmeye çalışıyor. Bu yaklaşımda bir sorun olduğunu kesinlikle
düşünmüyorum fakat bir sorunu çözme yolundaki acele ile bazı kullanılan
yöntem ve araçların varlık nedenini ve esas kullanım şeklini öğrenmeden
ilerlemek zorunda kalanlar bazen çok ufak noktalarda takılabiliyorlar.

Bu durum bana biraz daha "yapıtaşı" kıvamındaki noktalara değinmemiz
gerektiğini hatırlattı. "Şu nasıl yapılır?", "Bu nasıl halledilir?" gibi
problem odaklı makale ve videoların yanı sıra arada sırada sadece
platformun bazı noktalarına değinen içerikleri de sizlerle paylaşmaya
çalışacağım. İlki hemen aşağıda; "**Windows Phone'da XAML
Transformasyonları**" başlığı ile sizi bekliyor. Umarım işinize yarar.
İyi seyirler ;)



