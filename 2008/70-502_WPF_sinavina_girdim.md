---
FallbackID: 2182
Title: "70-502 WPF sınavına girdim ;)"
date: "2008-9-11"
EntryID: 70-502_WPF_sinavina_girdim
IsActive: True
Section: software
MinutesSpent: 0
Tags: WPF
old.EntryID: 72aa37c8-486e-4de3-b402-89a59e3dfdcb
---
# 70-502 WPF sınavına girdim ;)
En son Microsoft sınavlarına gireli epey uzun zaman olmuş. Bugün yeni
sınav serilerinden
[70-502](http://www.microsoft.com/learning/en/us/exams/70-502.mspx)
**Microsoft .NET Framework 3.5 – Windows Presentation Foundation
Application Development** sınavına girdim. Tüm MS sınavlarında olduğu
gibi 1000 üzerinden 700 skor ile geçilen sınavı 952 ile geçtim. 1000
yapsam güzel olacaktı :) daha önce 1000 yaptığım sınavlar olmuştu,
ilginç bir duygu olduğunu itiraf etmeliyim :)

Sonuçta MCTS (M. Certified Technology Specialist) competency'si olarak
bir de WPF eklenmiş oldu transcriptime. Maalesef bu sınav MCPD'nin
sonraki sürümleri için gerekli sınavlar arasında değil. Yani normal
şartlarda .NET Framework 3.5 üzerinden MCPD olmak isteyenlerin bu sınava
girmeleri gerekmiyor. Winforms tarafı yeterli oluyor. İlgilenenler için
belirtiyim daha Upgrade sınavları çıkmadı :(

Şimdi eminim ki bu postumdan sonra akılda sertifikasyon sınavları ile
ilgili sorular belirecek, o nedenle benim aklıma gelenleri bir
cevaplıyım :)

**Soru**: Sınava nerelerde giriliyor?\
**Cevap**: Sınava Prometric Test Merkezleri'nde girebilirsiniz. Ülke ve
şehre göre sınav merkezi listesine
[www.prometric.com](http://www.prometric.com) üzerinden ulaşabilirsiniz.

**Soru**: Sınava girmek için eğitim almak şart mı?\
 **Cevap**: Girmek için şart değil ama sınavdan başarılı çıkmak için
faydalı olabilir :)

**Soru**: Sınava nasıl kayıt olunuyor?\
**Cevap**: Yine Prometric web sitesinden istediğiniz sınav merkezini ve
sınavı seçip kayıt olabilirsiniz. Site üzerinden sınav kayıt işlemini
başlattığınızda sınav merkezinin hangi günlerde hangi saatlerde uygun
olduğu da karışınıza gelecektir ve sınav saatini siz seçebileceksiniz.

**Soru**: Ne kadar zaman önceden kayıt olmak gerekir?\
 **Cevap**: Bir gün önce yeterli olacaktır.

**Soru**: Sınava giderken yanımızda neler alalım?\
 **Cevap**: ÖSS mantığı ile su ve çikolata alınabilir fakat gereksiz
heyecana lüzum yok :) Yanınızda iki farklı kimlik (Ehliyet + Nüfus
Cüzdanı) olması şart. Ayrıca sınav kaydınızda siteden aldığınız kayıt no
ve öğrenci noyu da yanınızda bulundurmanızda fayda var.

**Soru**: Sınava geç kalsak? Ertelenebilir mi?\
**Cevap**: Bir gün öncesinden Prometric sitesinden erteleme
yapabilirsiniz. Gün için saat değişikliği konusunda doğrudan sınav
merkezi ile görüşmeniz gerekecektir.

**Soru**: Kopya çeksek?\
**Cevap**: Sınav merkezlerinde sınav odaları kamera ile izlenir :)

**Soru**: Kaç para bir sınav?\
**Cevap**: 35GBP yani ortalama 80 YTL.

Başka sorularınız olursa yorum olarak beklerim ;)



*Bu yazi http://daron.yondem.com adresinde, 2008-9-11 tarihinde yayinlanmistir.*
