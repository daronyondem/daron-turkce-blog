---
FallbackID: 2017
Title: "Sahtekar CSS"
date: "2008-4-9"
EntryID: Sahtekar_CSS
IsActive: True
Section: software
MinutesSpent: 0
Tags: 
old.EntryID: 32597b4b-2cd7-4375-b47d-4dc676b2290a
---
Sanırım şöyle bir genelleme yapsam hiç de yanlış olmaz; yazılım
geliştiriciler pazarlamacıları sevmez. Bunun nedeni aslında yazılım
geliştiricilerin pazarlamacıları sadece konuşarak (laf yaparak) satış
yaptıklarını sanmalarıdır. Pazarlama işinin ne kadar "laf yapma"
olduğunu tartışmayacağım, bence sadece "laf yapma"dan oluşan bir meslek
tabi ki değil fakat öyle olsa bile aslında "pazarlama" en az
"programlama" kadar değerli bir iştir. Sonuçta yazılan kod eğer
satılmazsa yazanların maaşları ödenemez. Hatta aslında o kodun
yazılmasının nedeni satılmasının amaçlanmasıdır. Tabi burdan yola
çıkarak tam tersi bir sonuca varıp "kod yazmak" değil esas
"pazarlayabilmek" önemlidir demek de çok büyük bir hata olur.

Her neyse, esas konuya dönelim :) Konumuz neydi? Sahtekar pazarlamacı
nasıl olur bu yazımda size bundan bahsedeceğim hatta "gerçek hayat"tan
bir örnek vereceğim. Baştan uyariyim; hiç uğraşmayın :) bu
pazarlamacının kim olduğunu, hangi kurumdan olduğunu anlamanız veya
herhangi bir şekilde gerçek hayattan herhangi bir kişi, kurum, zaman,
aktivite ile eşleştirmeniz mümkün olmayacak. Zaten böyle olması da
gerekir. Ama şunu bilin ki birazdan anlatacakların yaşanmıştır. Bu
yazımı yazmama neden olan bu "yaşanmış hikaye"yi özellikle yazmak
istememin nedeni ise blogumu takip ettiğini bildiğim bir sürü hali
hazırdaki üniversite öğrencisi veya potansiyel üniversite öğrencisinin
bu tarz bir senaryo ile karşı karşıya kalma ihtimallerinin epey yüksek
olması ve aynı hatalara düşmemelerini sağlamak.

**Bir sponsor arayışı ile başlar hikayemiz...**

Varsayalım ki bir lan-parti vereceksiniz, veya bir eğitim :) bir seminer
veya belki de bekarlığa veda partisi? :) Bir şekilde sponsor arıyorsunuz
ve kapı kapı gezmeye başlıyorsunuz. Hedeflediğiniz organizasyon için 5
altına (para birimi kullanmayalım :)) ihtiyacınız var. (isimleri tamamen
sallıyorum :)) **XHTML** adlı kuruma gidiyorsunuz ve 5 altın karşılığı
sponsorluk aradığınızı **CSS** adlı pazarlama müdürüne iletiyorsunuz.
Kendisi de çok ilginç bir teklifte bulunuyor!

**"Sana ve arkadaşına ücretsiz masaj yapalım 2 altın da sponsorluk için
ödeyelim"**

Dalga geçtiğimi sanmayın. Özellikle sektör bağımsız olsun ve kafanızda
hedefler belirmesin diye "masaj" yazdım. Yukarıdaki cümleyi okuduğunuzda
bir "rüşvet" kokusu almıyorsanız bu işte bir gariplik var. Bence gidin
bir yüzünüzü yıkayın. 5 altına sponsorluk ararken **CSS** adlı pazarlama
müdürü bize 2 altına sponsor olabilmek için kişisel olarak masaj
teklifinde bulunuyor, rüşvet veriyor! Şimdi size ilk sorum burada
geliyor; bu pazarlama mıdır? veya bu aktiviteye herhangi bir şekilde
etik bir kılıf, isim uydurabiliyor musunuz? Buna ben pazarlık bile
demem! Bariz, açık seçik RÜŞVET.

**Peki ne yapacağız?**

Konuya tekrar geri dönelim. 2 altın ve 2 kişilik masaj teklifi geldi. Ne
yapmalıyız? Tabi ki rüşvet kabul edemeyiz. O zaman biz de bu 2 kişilik
masajı rüşvet olmaktan çıkartırız ve olayı şu şekilde çözeriz. 2 altına
sponsor olun ve 2 kişilik masajı da gelin bizim aktivitedeki çekilişle 2
şanslı kişi belirleyelim, masajı onlara yapın. Sorunu çözdük! Keşke söz
konusu sahtekar **CSS** teklifini böyle yapsaydı.

**Şimdi tüm bunlar ne alaka?**

Arkadaşlar, sponsorluk taleplerinizle kurumlara gittiğinizde size para
vermek yerine başka şeyler önereceklerdir. Bazen bu öneriler açık ve net
bir şekilde sponsorluk görüşmesine giden kişilerin şahsına yapılır.
Örneğin **XYZ** eğitim kurumundan sponsorluk almaya gidersiniz bir anda
"5 altın değil de 2 altın verebiliriz ama size de ücretsiz eğitim
verebiliriz ayrıca" diyebilirler. Aslında onların amacı sadece kasadan
olabildiğince az para çıkarmaktır ve bu yolda yaptıklarının "rüşvet
vermek" veya başka ne halt olduğu umurlarında bile değildir. Bu tarz bir
durumda sizlerin kesinlikle açık gözlü olmanız ve hem bu tekliften en
iyi şekilde faydalanırken hem de "rüşvet alır" konuma düşmememniz
gerekir.

**Sponsorlukla ilgili ip uçları**

Hazır sponsorluk meselesini açmışken bir iki noktadan daha bahsetmek
istiyorum. Sponsor ararken aşağıdakilere dikkat edin;

-   Neden bize sponsor olsunlar? sorusuna cevap verebilmelisiniz.
-   Sponsor olma isteklerini dile getirmelerine rağmen sizi
    "sallıyorlarsa" aslında yumurtanın deliğe gelmesini bekliyorlar
    demektir. Böylece son anda onların verdiklerini mecburen kabul etmek
    durumunda kalırsınız.
-   Sözleşme yapmak vs çoğu zaman hikayedir. Karşınızda avukatları ile
    bir kurum bulunur ve sözleşmeyi gereği gibi kılıfına uydurmuşlardır.
    Uydurmasalar bile 10 altınlık bir sözleşme için dava açtığınızda 10
    altın harcamanız gerekeceğini de aklınızda bulundurun. Takdir size
    kalmış.
-   Uçmayın! Dünyayı kurtarmıyorsunuz, gerçekçi bütçeler oluşturun.
    Unutmayın ki karşınızda ticari kurumlar var ve sizin yaptığınız işin
    maliyetini tahmin etmekte sizden daha başarılı olacaklardır.

Daha dertli olduğum ve yazmak istediğim birkaç şey daha var, onları da
yavaş yavaş dökeceğim ortaya :)


