---
FallbackID: 2076
Title: "Edirne M.P. Anadolu Ticaret Meslek ve Ticaret Meslek Lisesi Seminerleri"
date: "2008-6-4"
EntryID: Edirne_M_P_Anadolu_Ticaret_Meslek_ve_Ticaret_Meslek_Lisesi_Seminerleri
IsActive: True
Section: software
MinutesSpent: 0
Tags: AJAX, ASP.NET 3.5, LINQ, Silverlight, WPF, ASP.NET
old.EntryID: 451a57c6-36ea-4649-b87a-8df9bc0712d7
---
# Edirne M.P. Anadolu Ticaret Meslek ve Ticaret Meslek Lisesi Seminerleri
Bugün Edirne **M.P. Anadolu Ticaret Meslek ve  Ticaret Meslek
Lisesi**'nin organizasyonunu üstlendiği Edirne'deki meslek liseleri'nin
yer aldığı bir seminer serisindeydim. Semineri **Trakya Birlik Genel
Müdürlüğü Konferans Salonu**'nda yaptık. Salon şu ana kadar gördüğüm en
ilginç ve güzel salonlardan biriydi. Balkonuyla beraber iki katlı
seminer salonunda alt kattaki ve üst kattaki dinleyiciler için ayrı
projeksiyon sistemlerinin bulunması dinleyici için çok ergonomik bir
ortam sağlıyor.

![Edirne'ye gidip Selimiye Cami fotoğrafı çekmemek olmaz
:)](media/Edirne_M_P_Anadolu_Ticaret_Meslek_ve_Ticaret_Meslek_Lisesi_Seminerleri/03062008_2.jpg)\
*Edirne'ye gidip Selimiye Cami fotoğrafı çekmemek olmaz :)*

Sabah 09.00 gibi seminerlere başladığımız için bir gün önceden Edirne'ye
gitmek durumunda kaldım. Dün akşam 20.00 gibi Edirne'deydim, Meriç
kenarında bir yemek yeme şansına sahip olmak muhteşemdi. Aslında
otobüsle iki buçuk saat gibi kısa bir sürede gidilebilen Edirne'yi
(kendi adıma konuşayım) sanki biraz farkında değiliz veya unutmuşuz
gibime geldi. Rahatlıkla günübirlik gidip gezilebilecek bir şehir.

![Selimiye Kubbesi İç
Motifler](media/Edirne_M_P_Anadolu_Ticaret_Meslek_ve_Ticaret_Meslek_Lisesi_Seminerleri/03062008_3.jpg)\
*Selimiye Kubbesi İç Motifler*

09.00'da başladıktan sonra öğleden sonra 18.00'a kadar **WPF,
Silverlight ,AJAX ve LINQ** konularına değindik. Bu benim ikinci Meslek
Lisesi deneyimim oldu. Lise çağındaki gençlere hitap edebilmek adına
daha çok çalışmam gerektiğini açıkça itiraf edebilirim :) Yine de
aldığım tepkilere göre faydalı bir gün geçirdik, parıldayan genç gözler
gördüm.

![Edirne, MP (Anadolu) Ticaret Meslek Lisesi, WPF, Silverlight, AJAX,
LINQ
Seminerleri](media/Edirne_M_P_Anadolu_Ticaret_Meslek_ve_Ticaret_Meslek_Lisesi_Seminerleri/03062008_1.jpg)\
*Edirne, MP (Anadolu) Ticaret Meslek Lisesi, WPF, Silverlight, AJAX,
LINQ Seminerleri*

Aktivite boyunca Edirne TV :) de oradaydı. Hatta sitelerinde de
[aktiviteyi
haber](http://www.edirnetv.com/03/06/08/haberler/bolgesel/bilisim-teknolojileri-anlatildi)yyapmışlar.
Özellikle sitedeki fotoğrafta biraz çok agresif çıkmışım :) Zaten herkes
sahnede rahat durmadığım için fotoğraf çekememekten şikayetçi :)

Organizasyondaki emeklerinden dolayı sevgili **Serdar Daloğlu**'na ,
**Aziz Bayıroğlu** ve **Oğuzcan Şahin**'e burada bin bir teşekkür
ediyorum. Beni muhteşem bir şekilde ağırlamanın yanı sıra
organizasyondaki her tür detayı çok başarılı bir şekilde yürüttüler.



*Bu yazi http://daron.yondem.com adresinde, 2008-6-4 tarihinde yayinlanmistir.*
