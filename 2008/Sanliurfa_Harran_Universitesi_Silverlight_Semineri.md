---
FallbackID: 2028
Title: "Şanlıurfa Harran Üniversitesi Silverlight Semineri"
date: "2008-4-19"
EntryID: Sanliurfa_Harran_Universitesi_Silverlight_Semineri
IsActive: True
Section: software
MinutesSpent: 0
Tags: Silverlight
old.EntryID: ce840a3a-69f0-4375-ba9d-a8e492b6c435
---
Dün Şanlıurfa **Harran Üniversitesi**'nde **Silverlight**
seminerindeydim. Gerçekten muhteşem iki gün geçirdim Şanlıurfa'da.
Sanırım hayatımda bu kadar sıcak kanlı insanlar görmemişimdir. Gerçekten
herkes bir "turist" olarak bana çok yardımcı oldu. İlginç bir hava var
şehirde, herkes mutlu, stressiz bir yaşam hakim gibi. Belki de sadece
bana öyle yansıdı :)

Bu sefer fırsat bularak yarım gün kadar Urfa'yı gezme şansım da oldu.
BalıklıGöl'den tutun Konak'lara kadar epey gezdim. Şansıma hava da çok
güzeldi, serin bir esinti ve güneş ışığı eşliğinde Urfa'lıların deyimine
göre en iyi vaktini yakalamışım şehrin. Dönüşte **İSOT** ve **Nar
Ekşisi** almayı da tabi ki unutmadım :)

![Silverlight Semineri, Harran Üniversitesi,
Şanlıurfa](media/Sanliurfa_Harran_Universitesi_Silverlight_Semineri/18042008_1.jpg)\
*Silverlight Semineri, Harran Üniversitesi, Şanlıurfa*

Harran Üniversitesi'ndeki gençler gerçekten çok ilgiliydi Silverlight
konusunda. Özellikle seminer sonunda PHP ile Silverlight kullanma
konusunda hevesi gözünden okunan arkadaşlar vardı :) Silverlight
örnekleri içerisinde gösterdiğim ASP.NET AJAX özellikleri de çoğunun
ilgisini çekti. Sanırım mini bir MS rüzgarı estirdim :) Her zamanki gibi
tabi ki zaman yine yetmedi herşeyi anlatmaya.

Buradan özellikle sevgili Bilgisayar Bölümü Bölüm Başkanı **Yrd. Doç.
Dr. Nurettin Beşli**'ye ve Bilişim Kulübü Başkanı **Celal Savur**
kardeşime çok teşekkür etmek istiyorum. Muhteşem bir organizasyondu.

Seminerde yaptığımız örneği ve sunumumu aşağıdan indirebilirsiniz.

[Seminer Örnek Kodları ve Sunum - 18042008\_1.rar (1,71
MB)](media/Sanliurfa_Harran_Universitesi_Silverlight_Semineri/18042008_1.rar)


