# Windows Live yeni hizmetleri ve yazılımları ile karşınızda!
Windows Live hizmetlerinin yeni serisi yayına geçti. Yeni seriyi
[www.windowslive.com](http://www.windowslive.com) adresinden
inceleyebilirsiniz. Özellikle SkyDrive entegrasyonu ve LiveID başına
verilen 25GB dosyalama alanı hoşuma giden özellikler arasında. Bunların
yanı sıra tabi ki Live Groups yapısı ve bildiğimiz mail group sisteminin
gelmesi de bir ayrı güzel. Hotmail entegrasyonu ve tüm bunların yeni
yazılım serisi ile de desteklenmesi Live hizmetlerinin kalitesini ciddi
anlamda arttırıyor.

Live Messenger, Outlook Express'in yerini alan Live Mail, Live Photo
Gallery, Live Writer, Office Live ve Movie Maker gibi bazıları
güncellemeler içeren bazıları ise yepyeni yazılımlar söz konusu. Ben ilk
bakışta kendi favorilerimizi sizlerle paylaşacağım.

**Live Fotoğraf Galerisi**

Live programlarından biri olarak Fotoğraf Galerisi'ni bilgisayarınıza
yüklediğinizde aslında online olarak SkyDrive ile beraber çalışmaya
başlıyor. Video veya fotoğrafların meta tagları veya sizin
tanımladığınız özel taglara göre kategorilemeler yapabiliyor. Bu
özellikler çok yabancı özellikler olmasa da Live Fotoğraf Galerisi ile
web ortamının entegrasyonu ve hatta Flickr desteği ilginç bir şekilde
dikkati çekiyor.

**Live Mail**

Tamamen ücretsiz bir Mail İstemcisi olarak artık Outlook Express'e
"byby" demenin zamanı geldi. Karşınızda Live Mail istemcisi duruyor.
Live Mail istemcisi ile hotmail vs gibi Microsoft mail sunucularını
kullanabileceğiniz gibi standart POP3 maillerinizi de tabi ki
kullanabiliyorsunuz. Ek olarak Outlook'taki Calendar sisteminin kişisel
kullanım için olan kısımları Live Mail'in artık bir parçası. En güzel
tarafı ise windowslive.com'dan giriş yaptığınızda webde göreceğiniz
takviminiz ile Live Mail içerisindeki takvimin otomatik senkronize
olması. Tüm bunları normalde sadece Exchange üzerinden alınabilen veya
Office Live ile sağlanabilen hizmetlerken artık doğruda Windows Live
üzerinden sunuluyor. Ücretsiz bir mail istemcisi olarak Live Mail'i
beğendiğimi itiraf etmeliyim.

**Web ortamındaki yenilikler: Live Groups**

Mail grouplar hala işlevselliklerini koruyan ve bazı durumlarda
gerçekten iş gören yapılar. Artık Live hizmetlerinde yer alan Groups
yapısı ile de mail grouplar kurabiliyorsunuz. Her grubun kendine özel
fotoğraf albümleri, takvimi ve web / mail adresi bulunuyor. Ayrıca
FaceBook tarzında kişiler için arkadaş listeleri, yorumlar vs ile bir
sosyal portal da oluşturulmuş durumda. Tabi tüm site üzerinden
arkadaşlarınızın Live Messenger ile de entegre bir şekilde
listelendiğini unutmayalım.

Ben de yakında bir kaç Live Group ile karşınıza çıkacağım ;)



*Bu yazi http://daron.yondem.com adresinde, 2008-12-16 tarihinde yayinlanmistir.*
