# BlogEngine Türkiye sitesi açıldı
Hazır yazılım kullanmak ile kullanmamak arasında çizgi aslında biz
yazılımcılar için çok tehlikeli bir kararı temsil eder. Alıp kullanmaya
karar vereceğiniz yazılımın ne kadar güvenli olduğu, ne kadar
özelleştirilebilir olduğu veya ne kadar destekle geldiği gibi bir çok
değişkene göz atıp doğru kararı vermek çoğu zaman tahmin ettiğinizden
daha da zor olabilir. Tüm bu nedenlerle aslında konu özellikle benim çok
temkinli yaklaştığım konulardan biri.

Son dönemde yurt dışında patlama gösteren projelerden biri de
**BlogEngine.NET** projesi. Microsoft'ta tamamen bağımsız bir proje
olarak ilerleyen yazılım geliştirme süresinde gönüllü yazılımcılar
çalışıyor. Durum böyle olunca tabi ki profesyonel bir üründen bahsetmek
pek mümkün değil. Fakat .NET altyapısı ve açık kaynak kodları ile gelen
en başarılı blog altyapısı şu an için BlogEngine olarak gözüküyor.

Peki BlogEngine'den bu kadar neden bahsediyorum? Benim uzun vadeli
ısrarlarım :) sonrası bir süre önce sevgili **MSP, Murat Duman**
BlogEngine üzerine makaleler yazmaya başlamıştı. Sonrasında bu dünyaya
(kısa zamanda iş arkadaşım da diyebileceğim :)) **MSP, Ali Rıza
Babaoğlan** da katıldı. Sonuçta ortaya süper bir proje çıkardılar;

<http://www.blogenginetr.com/>

Site şu an için milyonlarca makale ile dolu değil, daha çok taze
günlerinde. Zamanla Murat ve Ali'nin bu konuda yoğun çalışacağından
eminim. Tabi bu süreçte hali hazırda BlogEngine ile ilgilenenler varsa,
onlar da deneyimlerini belki birer makale olarak Ali'ye veya Murat'a
ulaştırıp BlogEngine TR grubuna katılabilirler.

Hepinize iyi hafta sonları.



*Bu yazi http://daron.yondem.com adresinde, 2008-7-11 tarihinde yayinlanmistir.*
