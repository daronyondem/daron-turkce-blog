---
FallbackID: 2164
Title: "PhotoSynth yayında!"
date: "2008-8-24"
EntryID: PhotoSynth_yayinda
IsActive: True
Section: software
MinutesSpent: 0
Tags: 
old.EntryID: 926df620-96fc-4a25-9023-cf88f9e391c7
---
Uzun süredir Beta sürecinde olan **Microsofot LivelLabs** projelerinden
**[Photosynth](http://photosynth.net/Default.aspx)** yayına geçti.
Özellikle fotoğraf işleme ile ilgili kesinlikle her programcının
incelemesi gereken bir hizmet olduğunu söyleyebilirim.

**Peki ne yapıyor Photosynth?**

İki boyutlu fotoğraflardan üç boyutlu bir ortam deneyimi sağlama
hedefiyle PhotoSynth sizin elinizdeki mekan fotoğraflarını birleştirerek
kesişen noktaları bulma mantığı üzerinden üç boyutlu ortamı yaratarak
sonrasında fotoğrafları bu üç boyutlu modelin açılarına uygun şekilde
gösteriyor. Tabi bu işlemin ne kadar başarılı olacağı sizin elinizdeki
fotoğraflara bağlı. Olabildiğince görsel anlamda kesişen fotoğraflara
sahip olmanız gerekiyor.

**Nasıl yapılır?**

İlk olarak fotoğraf çekme süreci başlıyor. İstediğiniz herhangi bir
mekanın fotoğraflarını çekerken dikkat etmeniz gereken farklı açıladan
fakat birbiri ile kesişen fotoğraf çekmek. Örneğin bir odanın Synth'ini
yapacaksanız odanın her köşesinden odaya bakarak yaklaşık 15 derecelik
açı farkları ile fotoğraflar çekmeniz ayrıca mümkünse her duvarın orta
noktasından da aynı işlemi yapmanız gerekiyor. Eğer bazı detaylara
özellikle inilebilmesini istiyorsanız; örneğin odadaki masanın
üzerindeki bir bardağa üç boyutlu ortamda yaklaşılabilsin istiyorsanız
bu sefer de bardağa doğru her seferinde ortalam 1x zoom yaparak seri
fotolar almanız gerekiyor. Anlayacağınız bir oda için en az 100 fotoğraf
çekmeniz gerek.

Fotoğraflarınız hazır olduktan sonra
[PhotoSynth](http://photosynth.net/Default.aspx) web sitesine giderek
**PhotoSynther** denen programı bilgisayarınıza indirmeniz gerekiyor.
Programı ilk açtığınızda sizi sistemde bir üyelik açmanız için gerekli
adımlara yönlendirecektir. Üyelik başında 20GB Synth alanı veriliyor.
Söz konusu programa elinizde tüm fotoğrafları veriyorsunuz ve Synth
işlemi sizin bilgisayarınıza yapılarak sonuç PhotoSynth sunucularına
gönderiliyor.

İşlem bittiğinde Synth'inizi artık tarayıcınızda görebilirsiniz. Tabi
unutmadan hatırlatmakta fayda var, tarayıcınızda Synth'leri görebilmeniz
için yüklemeniz gereken özel bir de ActiveX Plug-In var.

Yukarıda benim deneme amaçlı olarak oluşturduğum bir Synth'i
inceleyebilirsiniz. Bu aralar danışmanlık verdiğim bir kurumdaki çalışma
ortamımızı Synth'ledim :)

**Neler yapılabilir?**

Hayal gücü sizin. Bir emlak satış sitesi emlaklarını bu şekilde
gösterebilir, ikinci el satacağınız arabanızı böyle internette göstermek
ilginç olabilir. Belki de sadece vesikalık fotoğraf yerine kendinizi
Synth'leyebilirsiniz :)

Hepinize kolay gelsin.

*Not: Photosynth web sitesinde Turkey diye aratarak sonuçları
incelemenizi tavsiye ederim. Sevgili* [*Murat
Duman*](http://www.muratduman.net)*'ın çekimleri ile Türkiye'de bir çok
tarihi eserin Synth'leri düzenlendi. Örneğin;* [*Side, Apollo
Tapınağı*](http://photosynth.net/view.aspx?cid=f4df7000-d093-4564-8882-1f831357049a)


