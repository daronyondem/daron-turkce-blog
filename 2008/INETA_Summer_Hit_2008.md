---
FallbackID: 2123
Title: "INETA Summer Hit 2008"
date: "2008-7-15"
EntryID: INETA_Summer_Hit_2008
IsActive: True
Section: software
MinutesSpent: 0
Tags: Seminer
old.EntryID: 7a13b13a-ce73-4ca0-b106-5da96c78a08c
---
# INETA Summer Hit 2008
Yaz aylarının seminerler ve eğitimler açısından biraz sakin geçtiğinin
farkındayım. Bu nedenle bir süre önce ayaklanarak tatile gidemeyen
yazılımcılara bir hafta sonu dopingi hazırladık; **INETA Summer Hit
2008!**

![](media/INETA_Summer_Hit_2008/14072008_1.jpg)

Hepinizi aktiviteye bekliyorum. Her zamanki gibi aktiviteler boyunca
vereceğimiz hediyelerden aktivite öncesi bahsetmeyeceğim :) Peki neler
yapacağız? İlk gün **Silverlight 2.0** ile sıcak bir giriş yaptıktan
sonra yemek sonrası "**Yazılım Dünyası Nereye?**" konulu bir sohbet
panelimiz olacak. Bu panele sektörden uzmanlarımız katılacak, sizin de
sorularınızı alacağız, ayrıca söz konusu uzmanların haberi yok ama
onlarla ilgili sinsi planlarım da var :) Öğleden sonra ise **Team
Foundation Server** sunumumuz var. Özellikle hangi sunumu hangi
uzmanımızın yapacağından bahsetmiyorum :) 3 Ağustos Pazar günü ise
**Internet Explorer 8.0** yenilikleri ile başlayacağız. Yakın zamanda
Beta 2 sonrasında da tam sürümü ile IE 8.0'in çok ilginç yenilikleri
var. Sonrasında bir **Web 3.0** vizyonerlik sunumu ve **Web Client
Software Factory** konusunu inceleyeceğiz. Son olarak **LINQ'in** hem
C\# hem VB kısmına göz atarak (Tamam, itiraf ediyorum VB kısmında ben
varım) iki güzel günü bitirmiş olacağız.

İsteyenler aktivitelere laptopları ile gelebilirler. Hem anlatılanları
denemek hem de kullanılan uygulamaları hemen konuşmacılardan almak için
hoş bir seçenek olacaktır. Lütfen kayıt olmayı unutmayın, **Yıldız
Teknik Üniversitesi**'ndeki aktiviteye girişte isimleriniz kontrol
edilecektir.

Aktivitenin organizasyonunda yardımlarından dolayı sevgili **Ali Rıza
Babaoğlan** ve **Oğuz Yılmaz**'a teşekkür ediyorum.

**Kayıt adresi**: <http://tinyurl.com/inetasummerhit>

Aktivitenin duyurulması için aşağıdaki banner'ı yukarıdaki adrese
linkleyerek kullanabilirsiniz ;)

![](media/INETA_Summer_Hit_2008/inetasummerhit2008_46860.jpg)



*Bu yazi http://daron.yondem.com adresinde, 2008-7-15 tarihinde yayinlanmistir.*
