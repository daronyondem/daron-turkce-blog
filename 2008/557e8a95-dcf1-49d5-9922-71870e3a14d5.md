---
FallbackID: 2236
Title: Silverlight 2.0 XAP'larına optimizasyon: ReXapper!
PublishDate: 11/4/2008
EntryID: 557e8a95-dcf1-49d5-9922-71870e3a14d5
IsActive: True
Section: software
MinutesSpent: 0
Tags: Silverlight 2.0
---
Silverlight 2.0 ile beraber gelen XAP dosyaları özellikle farklı kontrol
kütüphanelerinin de kullanılması ve bolca imajlar ile giderek şişmeye
başlıyor. Özünde birer ZIP dosyası olduğunu bildiğimiz XAP dosyalarını
aslında biraz daha sıkıştırma şansımız var. İzlemeniz gereken yol çok
basit, XAP dosyasının içeriğini açıp tekrar harici bir program ile en
yoğun seçenekleri seçerek ZIP şeklinde sıkıştırmanız gerekiyor.
Sonrasında uzantıyı tekrar XAP yapabilirsiniz. Böylece ortalama %20'ye
yakın XAP dosyalarının ufaldığını göreceksiniz.

**Peki her seferinde bu işlemi tekrar tekrar yapacak mıyız?**

Projenizi her Compile ettiğinizde tekrar bu işlemi yapmak ciddi sıkıcı
olabilir. O nedenle aslında bu işleri otomatik olarak uygulayan bir yapı
kurmak gerek. Çok uğraşmayacağız çünkü zaten bu işlemi otomatik olarak
yapan bir uygulama [Rob
Houweling](http://www.blogger.com/profile/07014938146985100402)
tarafından yazılmış :)

[ReXapper - 03112008\_2.rar (50,53
KB)](http://cdn.daron.yondem.com/assets/2236/03112008_2.rar)

-   Uygulamayı yukarıdan indirdikten sonra aşağıdaki işlemleri sırayla
    yapmanız gerekiyor.
-   Uygulamayı bilgisayarınızda hiç silmeyeceğiniz bir konuma
    kopyalayın.
-   Yarattığınız herhangi bir SL 2.0 projesini açın ve "Solution
    Explorer" içerisinde projeye sağ tuş tıklayıp "Properties"
    penceresine ulaşın.
-   "Build Events" sekmesine geçerek "Post build event" kısmına
    aşağıdaki kodu bilgisayarınızdaki ReXapper uygulamasının konumuna
    göre yapıştırın.
    -   C:\\Laptop\\DEPO\\ReXapper.exe -xap
        "\$(TargetDir)\$(TargetName).xap"

![ReXapper ile daha ufak XAP
dosyaları!](http://cdn.daron.yondem.com/assets/2236/03112008_1.png)\
*ReXapper ile daha ufak XAP dosyaları!*

Artık Visual Studio içerisinde projenizi her Compile ettiğinizde
otomatik olarak tekrar XAP dosyası sıkıştırılacaktır. Benim ilk
denememde 178KB'lık bir proje 144KB'a indi.

Hepinize kolay gelsin.


