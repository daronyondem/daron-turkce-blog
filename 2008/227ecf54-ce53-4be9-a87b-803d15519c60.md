---
FallbackID: 1976
Title: Türkçe bloglardan teknik içerikli seçmelerim...
PublishDate: 3/3/2008
EntryID: 227ecf54-ce53-4be9-a87b-803d15519c60
IsActive: True
Section: software
MinutesSpent: 0
Tags: 
---
Bundan aylar önceydi sanırım, internette farklı bloglarda karşılaştığım
güzel teknik ağırlıklı yazıları sizlerle toplu olarak paylaşacağımı
yazmıştım. Maalesef şu an bakıyorum da çoğu Türkçe blog teknik içerikten
öte başka şeylere yer veriyor :) <span style="color: #808080">(yorumsuz,
ki bazen yorumsuzluk da yeterlidir)</span>

Her neyse, konumuza dönerek özellikle sizlerle paylaşmak istediğim
birkaç yazıyı tanıtmak istiyorum.

[BLOGENGINE.NET ile Blog tutmaya
başlamak](http://www.muratduman.net/page/BLOGENGINENET-ile-Blog-tutmaya-baslamak.aspx)\
 **Murat Duman** tarafından kaleme alınan yazı için buradan özellikle
Murat'a çok teşekkür ediyorum. Blog kurma konusunda açık kaynak kodlu ve
ASP.NET altyapılı bir proje olarak **BlogEngine** gerçekten çok değerli
bir kaynak. ASP.NET bilenlerin hemen kurulumunu yaparak kullanmaya
başlarken kodun içerisine girerek özelleştirme şansları da olacaktır. Bu
konuda maalesef pek Türkçe kaynak yok. Murat'ın özellikle BlogEngine ile
ilgili deneyimini bildiğim için böyle bir yazı yazması süper olmuş.
Tekrar teşekkürler, Murat.

[Aptana ile Microsoft AJAX Kütüphanesini
Kullanın!](http://ilkeracar.com/post/Aptana-ile-Microsoft-AJAX-Kuuml3btuuml3bphanesini-Kullanc4b1n!.aspx)\
 Aptana'dan neredeyse her Silverlight, AJAX eğitimimde bahsediyorum.
Kitabımda da yazıyor :) Gerçekten JavaScript editörü olarak süper bir
araç. Eskiden AJAX client kütüphanesini elle linkleyebilirken artık
Microsoft AJAX kütüphanesine otomatik destek de veriliyor. Konuyla
ilgili çok detaya girmemiş olsa ca <span style="color: #808080">(cık cık
:))</span> **İlker Acar**'ın yazısını inceleyebilirsiniz.

[Kapan Windows
Kapan](http://berkgurakan.spaces.live.com/blog/cns!C2D4D3F7C6631BBD!146.entry)\
 Windows'u kapatırken "Görevi Sonlandır" pencerelerinden sıkıldıysanız
**Berk Gürakan**'ın bu yazısını öneririm. Özellikle bilgisayarı kapatıp
bir yere kaçıp birkaç saat sonra geri döndüğünüzde "Görevi Sonlandır"
pencereleri yüzünden bilgisayarın aslında kapanmadığını görmek epey
sinir bozucu olabiliyor.

[ASP.NET Uygulamalarında Birden Fazla Sitemap Dosyası
Kullanma](http://umutluoglu.blogspot.com/2008/02/aspnet-uygulamalarnda-birden-fazla.html)\
 Böyle yazılar az bulunuyor. Kişisel olarak hayatımda bir kere bile
SiteMap dosyalarını kullanmadım :) Biraz daha eski kafalıyım sanırım,
her şeyi kendi çözümlerimle yapmayı esneklik açısından tercih ediyorum.
Fakat tabi ki duruma göre üretim hızı göz önünde bulundurularak bu tarz
kontroller de kullanılabilir. Benim kişisel "pragmatic" tercihim olmasa
da :) Her neyse konuya dönelim; SiteMap kullanımı ile ilgili "hardcore"
diyebileceğim bir makale yazmış sevgili **Uğur Umutluoğlu**. Böyle
teknik detaylı makaleleri ve yazanları çok seviyorum :D Sevgili Uğur'a
askerde de bizi yalnız bırakmadığı için teşekkürler. <span
style="color: #808080">(Adam askerden makale gönderiyor bloguna :) En
son mailinde 196 ramli bir makineden bahsetmişti, Allah kolaylık
versin.)</span>

Şimdilik bu kadar, daha bol teknik içerikli günler dileğiyle ;)


