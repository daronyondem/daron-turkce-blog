---
FallbackID: 2029
Title: Visual Studio 2008 Sertifikasyon Sınavları
PublishDate: 4/19/2008
EntryID: 82948e92-cbeb-4f02-9c7c-ae20973c34f0
IsActive: True
Section: software
MinutesSpent: 0
Tags: .NET Framework 3.0, .NET Framework 3.5, ASP.NET 3.5, Visual Basic 2008, Visual Studio 2008, WCF, WPF, WF, Visual Basic .NET, ASP.NET
---
.NET Framework 3.0 ile beraber gelen WPF, WCF ve WF sonrasında VS 2008
ve .NET Framework 3.5 derken aslında epey bir yenilik ile karşı karşıya
kaldık. Bu konularda Microsoft'un sertifikasyonlarında şu ana kadar yeni
bir sistem oluşturulmamıştı, zaten bu konularda sertifikasyon sınavları
da yoktu. Oysa artık sizlere güzel haberlerim var; Visual Studio 2008
ile beraber yeni sertifikasyonlar ve sınavlar tam olarak belli oldu.

![Visual Studio 2008 MCTS Sertifikasyon
Sınavları](http://cdn.daron.yondem.com/assets/2029/19042008_1.png)\
*Visual Studio 2008 MCTS Sertifikasyon Sınavları*

Yukarıdaki görselde de görebileceğiniz üzere toplam altı adet yeni MCTS
sertifikasyonu söz konusu. Her biri özellikle .NET Framework 3.5 olarak
isimlendirimiş durumda. WPF, WCF ve WF'i görmek gerçekten hoş. Diğer
yandan ADO.NET'in ayrı bir sertifikasyon yolu olarak seçilmesi ise
gerçekten ilginç. Yukarıdaki sınavlardan 70-502,503 ve 504 şu an açık
durumda. Diğerleri önümüzdeki aylarda açılacak.

![Visual Studio 2008 MCPD Sertifikasyon
Sınavları](http://cdn.daron.yondem.com/assets/2029/19042008_2.png)\
*Visual Studio 2008 MCPD Sertifikasyon Sınavları*

MCPD yolunda da ilginç gelişmeler var. Windows Developer ve EA
Developer'ın sonuna .NET Framework'ün sürüm numarası eklenmiş. Böylece
hangi sürümün yazılım geliştiricisi olduğunuz doğrudan belli olacak. Web
Developer sertifikasyonu ise artık yok, onun yerine ASP.NET Developer
3.5 şeklinde yeni bir sertifikasyon var. Aslında bu çok doğru bir adım
olmuş. Çünkü Web Developer adı çok daha geniş kapsamlı, oysa sınavlarda
doğal olarak sadece Microsoft ürünleri soruluyor. O nedenle ASP.NET
Developer adı bence çok daha uygun olmuş.

![Visual Studio 2008'e Upgrade Sertifikasyon
Sınavları](http://cdn.daron.yondem.com/assets/2029/19042008_3.png)\
*Visual Studio 2008'e Upgrade Sertifikasyon Sınavları*

Her zamanki gibi eski sertifikalı uzmanlar için "upgrade" sınavları da
olacak. Yükseltme sınavları ile ilgili detayları yukarıdan
inceleyebilirsiniz. Bu sınavların da daha hiçbiri yayında değil.

Yeni sertifikasyonlar ve sınavlar gerçekten güzel organize edilmiş. Ben
heyecanla Expression ürün ailesi ve Silverlight sınavlarını bekliyorum.
Umarım WPF, WCF ve WF için beklediğimiz kadar beklemek zorunda kalmayız.

Hepinize kolay gelsin.


