---
FallbackID: 2227
Title: Silverlight 2.0 Eğitimi BTAkademi'de.
PublishDate: 10/26/2008
EntryID: Silverlight_2_0_Egitimi_BTAkademi_de
IsActive: True
Section: software
MinutesSpent: 0
Tags: Silverlight 2.0
old.EntryID: 8e4a2523-45b8-42ad-87a2-aca65394ef0e
---
Uzun bir süredir Silverlight anlatıyorum, 1.0 , 1.1 Alpha, 2.0 Beta 1,
2.0 Beta 2 derken RC ve RTW ile bugünlere kadar geldik. Bu süreçte
onlarca seminer verdim, ücretsiz tam gün eğitimler yaptık ve bana hep
sordunuz "*Tam eğitim almak istersek nereye gideceğiz?*" Bir türlü cevap
veremedim size "*Eğitim kurumlarına başvurun*" dedim ve geçtim. Bu
süreçte aslında birçok eğitim kurumu ile toplantı yaptım ve Silverlight
eğitimleri açmaları için onları teşvik ettim. Bazıları sıcak baktı,
bazıları soğuk, bazısı açtı ama duyurmadı :) her neyse.

Bundan bir ay önce [BTAkademi](http://www.btakademi.com/) ekibinden
[Sefer Algan](http://www.seferalgan.com/) ve [Oğuz
Yağmur](http://www.oguzyagmur.com/) ile bir toplantım oldu ve bu konuyu
da konuştuk. Silverlight 2.0 eğitimi açmak istediklerini ve benim
eğitmen olarak bulunup bulunamayacağımı sordular. Tabi ki cevabım
"*Evet*" oldu. Maalesef hala sektörde Silverlight uzmanları kaynamıyor
ve üzerimdeki sorumluluğun farkındayım. Bu çerçevede yeri geldiğinde
ücretli eğitimleri de bilgiyi paylaşmanın bir yolu olarak görüyorum.
Birazdan bahsedeceğim eğitim tam 36 saat sürüyor ve maalesef bu
uzunluktaki eğitimleri ücretsiz yapmak pek mümkün olmuyor. Ben bugüne
kadar en uzun bir konuyla ilgili 18 saatlik ücretsiz eğitim verdim.

**Gelelim sadede...**

Eğitim programı hazırlandı, ücreti BTAkademi belirledi ve duyurdu.
[Buradan](http://www.btakademi.com/guncelegitimler.aspx?ID=39) detayları
inceleyebilirsiniz. Umarım faydalı olur. Şimdi eminim bazılarınız
aklında sorular belirecek;

***Soru:**Hocam sizin kendi şirketiniz yok muydu? Oradan eğitim
verseniz?\
**Cevap:** Eğitmenlik benim kişisel hobim. Şirket ise para kazandığım
yer. Eğitmenliği birinci elden gelir kaynağı veya ticaret konusu olarak
görmüyorum kendi adıma. O nedenle işi hali hazırda yapan kurumlarda yer
alıp, bilgimi aktarıp çekilmeyi tercih ediyorum.*

***Soru:**Hocam ücretsiz eğitimler falan bitti mi artık?\
 **Cevap:** Yooo, alakası yok. Bu konu ayrı, o konular ayrı. Ücretli
eğitim sadece ayrı bir ihtiyaç. Birbirlerine karıştırmamak gerek.
Olanağı olan var olmayan var. Ha bu eğitimden para kazanmayacak mıyım?
Tabi ki kazanacağım :) herhalde BTAkademi hayrına eğitim vermemi siz de
anlamsız bulurdunuz. Amaç "ticari" olunca her yönden öyle olmalı ve
oluyor. Bu çerçevede belki kazandığımla biraz daha kilo alırım :P O
kilolarla da ücretsizlere devam ederiz :)*

Hepinize kolay gelsin.


