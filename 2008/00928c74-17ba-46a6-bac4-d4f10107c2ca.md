---
FallbackID: 2007
Title: Silverlight 1.0 ve 2.0 Dünyası
PublishDate: 4/1/2008
EntryID: 00928c74-17ba-46a6-bac4-d4f10107c2ca
IsActive: True
Section: software
MinutesSpent: 0
Tags: Expression Blend, Silverlight, Silverlight 2.0, Visual Studio 2008
---
Silverlight 2.0 yazılarıma başladığım günlerde aklıma olmasına rağmen
atladığım bir yazıyı bugün sizlerle paylaşıyorum. Seminer ve eğitimlerde
karşılaştığım kadarıyla hem Silverlight'ın sürümleri arasında hem de
Silverlight ile geliştirme yapılacak araçların sürümleri arasında ciddi
bir kafa karışıklığı söz konusu. Gelin elde neler var, ve ne yapmak için
ne kullanmamız gerekiyor bir göz atalım.

**[Expression
Blend](http://www.microsoft.com/expression/products/overview.aspx?key=blend)
:** Blend'in ilk sürümünde WPF uygulamaları geliştirebilirsiniz fakat
Silverlight uygulaması geliştiremezsiniz. Bunun nedeni aslında çok
basit. Blend ilk çıktığında ortada Silverlight diye birşey yoktu. O
nedenle ürün içerisinde de böyle bir destek yok. Özetle Expression
Blend'in ilk sürümünün SL dünyasında yeri yok.

**[Expression Blend
2](http://www.microsoft.com/expression/products/download.aspx?key=studio2beta)
:** Blend'in bir sonraki sürümü olan Blend 2'nin Nisan ayı içerisinde
satışa sunulması yani "release" olması bekleniyor. Bu sürüm içerisinde
tabi ki Silverlight 1.0 desteği var. Şu an Blend 2'nin Beta'sını
indirerek bilgisayarınızda çalıştırabilir ve SL 1.0 uygulamaları
geliştirebilirsiniz. Adı sonradan SL 2.0 olarak değiştirilen SL 1.1
uygulamaları da yine Blend 2 içerisinde geliştirilebiliyordu fakat bu
sistem değişti. Artık SL 1.1 kalmadığına göre zaten bu kullanımın da
doğru olduğunu söyleyemez. Daha önceleri SL 1.1 kullananlara tavsiyem
sistemlerindeki SL 1.1 ile ilgili herşeyi kaldırmaları.

**[Expression Blend
2.5](http://www.microsoft.com/expression/products/download.aspx?key=blend2dot5)
:** Silverlight 2.0 uygulamaları geliştirmek istiyorsanız Expression
Blend 2.5 ile yola çıkmanız gerekiyor. Unutmayalım ki SL 2.0 daha Beta 1
aşamasında bu nedenle Blend 2.5 de Preview sürümü ile karşımıza çıkıyor.

[**Microsoft Silverlight 1.0 Software Development
Kit**](http://go.microsoft.com/fwlink/?LinkID=89144&clcid=0x409) :
Silverlight 1.0 ile ilgili uygulama geliştiriyorsanız sisteminize bu
paketi yükleyerek hem yardım dosyalarından hem de Visual Studio'ya
entegre olan SL Proje şablonundan faydalanabilirsiniz.

[**Microsoft Silverlight Tools Beta 1 for Visual Studio
2008**](http://www.microsoft.com/downloads/details.aspx?FamilyId=E0BAE58E-9C0B-4090-A1DB-F134D9F095FD&displaylang=en)
: Adından pek anlaşılmasa da aslında bu paket SL 2.0 için hazırlanmış
durumda. VS içerisinde SL 2.0 proje şablonlarını ve gerekli Intellisense
desteğini yüklüyor. Paket içerisinde aslında ayrıca da indirilebilen [SL
2.0 BETA
SDK](http://www.microsoft.com/downloads/details.aspx?FamilyId=4E03409A-77F3-413F-B108-1243C243C4FE&displaylang=en)
da bulunuyor.

Benim her zamanki tavsiyem SL 2.0 ile ilgili yüklemeleri SL 1.0
uygulaması geliştirdiğiniz makinelere yapmamanız yönünde. Mümkünse bir
sanal makine kullanarak SL 2.0 uygulama çalışmalarınızı söz konusu
makine üzerinde devam ettirin.

Hepinize kolay gelsin.


