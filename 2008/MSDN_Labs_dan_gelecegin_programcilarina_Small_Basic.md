---
FallbackID: 2225
Title: MSDN Labs'dan geleceğin programcılarına "Small Basic"
PublishDate: 24/10/2008
EntryID: MSDN_Labs_dan_gelecegin_programcilarina_Small_Basic
IsActive: True
Section: software
MinutesSpent: 0
Tags: 
old.EntryID: fc4efdfa-8cfe-49f7-b75d-a1f4aa197493
---
Microsoft'un **Photosynth** gibi birçok yeni projesinin aslında ayrı
araştırma ekiplerinin projeleri olduğunu ve sonradan
ürünleştirildiğinden sanırım daha önce sizlere yazılarımda bahsetmiştim.
Aslında bu çok normal bir süreç çünkü hiçbir büyük firma yeni ürün
yaratacak "inovasyon"u gösteremiyor. Son cümlemin çok iddialı olduğunu
biliyorum. Yazımın esas amacı bu olmadığı için istatistiklere
girmeyeceğim fakat sizlere hızlı bir düşünme fırsatı vermek için
Microsoft, Adobe, Google gibi büyük markaların son dönemlerde neler
yaptıklarına bir göz atarken aslında hangi başka ürün ve kurumları satın
aldıklarını da hatırlamanızı tavsiye ederim. Göreceksiniz ki çoğu büyük
markaların yeni ürünleri aslında başka ufak firmalardan satın alınmış
ürün ve hizmetlerdir. Bu konu çok uzun bir konu :) ama sonuç olarak
Microsoft'un Labs, Research yapıları, Google'ın Google Labs'ı aslında bu
sorunu çözmeyi hedefliyor.

**MSDN Labs!**

Kısa süre önce MSDN Labs duyuruldu. Şimdilik dört tane farklı proje var.
Ben bunlardan özellikle "**Small Basic**" programlama dilinden bahsetmek
istiyorum :)

Daha bir çocuğum yok, evli de değilim, hatta konu bu olunca "daha çok
gencim" :) ama büyük ihtimal ile bir çocuğum olsa ilk günden eline şu
yeni mini laptoplardan verir ve Visual Studio yüklerdim diye tahmin
ediyorum :) İşe yarayabilirdi, ama günümüz Visual Basic'i artık çok da
Basic değil! C\#'dan hiç bahsetmek bile istemiyorum :) Oysa Basic'in
zamanında yaratılırkenki misyonu aslında çok önemliydi ve Basic
misyonunu yerine de getirdi. Bugün ise çocukların bu sektöre genç yaşta
girebilmeleri, programlama dünyasının mantık cambazlıklarına "merhaba"
diyebilmeleri için etrafımızda çok da basit programlama dilleri yok.
Olanların ise sektördeki dillerle alakası yok. Oysa ben isterim ki
ufacık yaşta öğrendiklerin programlama dilleri gelecekte de
kullanabileceklerine bir altyapı sağlasın. Neyse konuyu çok uzatmayalım;
karşınızda Small Basic.

**Small Basic**

.NET Framework üzerine kurulu altyapısı ile Small Basic'te toplam 15
adet keyword var. Hemen aşağıdaki adresten IDE'yi indirerek karıştırmaya
başlayabilirsiniz

<http://msdn.microsoft.com/tr-tr/devlabs/cc950524(en-us).aspx>

Hemen Small Basic IDE'sini açarak Intellisense üzerinden komutları
yakalayabilirsiniz. Her komutun detaylı açıklamaları da Intellisense
içerisinde bulunuyor. Maalesef şimdilik her şey İngilizce :(

![Small Basic
IDE](media/MSDN_Labs_dan_gelecegin_programcilarina_Small_Basic/23102008_1.jpg)\
*Small Basic IDE*

Yukarıda da gördüğünüz üzere hem arayüzün kendisi hem de Intellisense
menüsü tamamen çocuklara hitap edecek şekilde düzenlenmiş durumda.
Yazılan kod her zamanki gibi F5 ile çalıştırılabiliyor. Benim en
sevdiğim ise entegre edilmiş **Turtle** (Kaplumbağa) kodları :)
**Turtle** sınıfı altındaki metodlar ile ekranda bir kaplumbağa
gezdirebiliyorsunuz ve gezdikçe arkasında bir çizgi bırakıyor. Amaç
kaplumbağayı gezdirerek çizim yaptırmak :)

![Kaplumbağa
yolda...](media/MSDN_Labs_dan_gelecegin_programcilarina_Small_Basic/23102008_2.jpg)\
*Kaplumbağa yolda...*

Small Basic gerçekten süper olmuş, bana çocukluk yıllarımı hatırlattı.
Ah ah :) zamanında QBasic ile DOS'ta çırpınırdık şimdiki çocuklar çok
şanslı! :) Yaşlandık mı nedir...


