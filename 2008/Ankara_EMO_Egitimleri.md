# Ankara, EMO Eğitimleri
Özellikle beni microbloğum [twitter.com](http://twitter.com/daronyondem)
üzerinden takip edenlerin farkında olacağı üzere hafta sonunu Ankara'da
geçirdim. Cumartesi gece yarısı yola çıkarak sabahına Ankara'ya vardım
ve sabah 10.00 gibi EMO (Elektrik Mühendisleri Odası) Ankara şubesinde
eğitim serimize başladık. WPF, AJAX, Silverlight ve LINQ konularına
değindiğimiz eğitimi Pazar akşamı 18.00'da bitirdik.

![EMO Eğitim Serisi başlangıcından bir
kare...](media/Ankara_EMO_Egitimleri/25052008_1.jpg)\
*EMO Eğitim Serisi başlangıcından bir kare...*

Eğitime katılan arkadaşlara özellikle Silverlight örneğindeki kodları
blogumdan paylaşacağım konusunda söz vermiştim. Aşağıdan gerekli
dosyaları bilgisayarınıza indirebilirsiniz.

[Örnek Kodlar - 25052008\_2.rar (8,57
KB)](media/Ankara_EMO_Egitimleri/25052008_2.rar)

Eğitime katılan ve kocaman bir hafta sonu boyunca yeni teknolojiye olan
ilgilerini ve konsantrasyonlarını en yüksek seviyede tutan tüm
arkadaşlara çok teşekkür ediyorum (Özellikle ikinci gün sınıfa pasta
alan kamera fobili arkadaşımıza ek teşekkürler :))

INETA ve EMO işbirliğinizde düzenlediğimiz bu eğitime katkısından dolayı
ODTÜ Bilgisayar Mühendisliği Araştırma Görevlisi **Serdar Çiftçi'**ye,
eğitimlere laboratuar ortamı sağlamakla beraber gösterdikleri sıcak
misafirperverlik için de tüm EMO ekibine teşekkürler.



*Bu yazi http://daron.yondem.com adresinde, 2008-5-26 tarihinde yayinlanmistir.*
