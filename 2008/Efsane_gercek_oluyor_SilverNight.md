---
FallbackID: 2259
Title: Efsane gerçek oluyor: SilverNight!
PublishDate: 27/11/2008
EntryID: Efsane_gercek_oluyor_SilverNight
IsActive: True
Section: software
MinutesSpent: 0
Tags: Silverlight 2.0
old.EntryID: 42c1be08-8cfd-4d03-a353-a1e924514bd1
---
[![SilverNight
karşınızda!](media/Efsane_gercek_oluyor_SilverNight/27112008_1.gif)](http://www.silvernight.ms/)

Uzun süredir hayallerim arasında olan aktivitelerden biriydi
**SilverNight** :) Sonunda her şey hazır ve başvuruları alıyoruz. Hemen
yukarıdaki banner'a tıklayarak
[silvernight.ms](http://www.silvernight.ms/) adresine ufak bir yolculuk
yapıp başvurabilirsiniz.

**Nasıl yani?**

Şimdi durum şöyle :) Biz programcılar genelde sabahlayan insanlarız. Kod
yazmak denildiğinde aklıma hemen gecenin sessiz karanlığı geliyor.
Telefonların çalmadığı, maillerin gelmediği o sessizlik :) İşte tam da
bu atmosferi yaratabileceğimiz ve PROJE yetiştirebileceğimiz bir
aktivite tasarlayalım istedim ve ortaya **SilverNight** çıktı.

**20 Aralık** gecesi saat **22.00'da Koç Üniversitesi Rumelifeneri
Kampüsü**, SOS-180'de buluşuyoruz. Sonrasında 2 saat kadar mini bir
**Silverlight ve Video uygulamaları** konusunda seminer tadında bilgi
paylaşımı yapıp hemen sabaha yetiştireceğimiz projeye başlayacağız.
Hedefimiz **21 Aralık** sabahı saat **08.00**'da **Silverlight 2.0 ve
ASP.NET 3.5** kullanarak hazırladığımız video portalını yayına almak!

Unutmayın bu ciddi bir iş! Projeyi yetiştiremezsek hepimiz işten
kovuluruz! Sabaha sitenin kesinlikle yayına açılması gerekiyor.

**Başvuru nasıl? nedir?**

Maalesef kontenjanımız sınırlı. Yukarıdaki banner'a tıklayarak
ulaşabileceğiniz siteden kayıt olmanız gerekiyor. Yapılacak çekiliş
sonrası 25 talihli arkadaş bu efsanevi **SilverNight'ı** yaşama şansına
sahip olacak. Ayrıca hazırlayacağımız ve sonrasında açık kaynak kodlu
bir şekilde CodePlex.com üzerinden paylaşacağımız Video Portalı'nın ilk
yapı taşlarında emeğiniz olacak. Kim bilir belki müşterimiz eklemeler
ister ve ileride tekrar bir gece daha sabahlarız?

**Ulaşım**

Merak etmeyin Rumelifeneri'nin evinize yakın olma ihtimalinin düşük
olduğunu biliyoruz. O nedenle 20 Aralık günü Taksim'den servisimiz
kalkacak. Daha detaylı bilgiyi 25 talihli arkadaşımıza ayrıca ileteceğiz
;)

Hadi bakalım, başvuruları bekliyorum ;)

*Not: Lütfen "hocam bir kıyak geçin biz gelelim" gibi mailler gelmesin
:)*


