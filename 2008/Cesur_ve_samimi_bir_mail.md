---
FallbackID: 2143
Title: "Cesur ve samimi bir mail..."
date: "2008-8-4"
EntryID: Cesur_ve_samimi_bir_mail
IsActive: True
Section: software
MinutesSpent: 0
Tags: 
old.EntryID: 9040103e-d206-4a6e-a477-e857d02ed79c
---
# Cesur ve samimi bir mail...
**INETA Summer Hit** sonrası ilginç bir mail aldım :) Mail ile ilgili
çok yorum yapmayacağım çünkü zaten mail kendisini çok net anlatıyor.
Bana gelen maili, verdiğim cevabı ve son gelen maili sizlerle buradan
paylaşmak istedim, mailin yazarı kardeşim de buna seve seve izin verdi.
Umarım varsa beni başka yanlış anlayanlara veya aklında sorular olanlara
kendimi anlatabilmem adına aşağıdaki yazışma faydalı olur.

**Gelen ilk mail....**

Merhaba Daron Bey,

Bugünkü seminere katıldım. Gayet başarılıydı. Teşekkür ederim. Yalnız
bir şey çok tepkimi çekti. Siz nasıl olur da ulu önder Atatürk'e
küfredildiğinde "Banane yaa, küfredilse ne olacak, küfredilmese ne
olacak." diyebilirsiniz? Nasıl olur da ekmeğini yiyip (binlerce dolar),
suyunu içtiğiniz ülkenin yüce bir değerine böyle bir saygısızlık
yapabilirsiniz? Tamam Atatürk'ü sevmeyebilirsiniz ama ona saygı duymanız
gerekiyor (Türkiye'de yaşayan biri olarak). Öyle Micro\$ofttan
sertifikaları dizmekle olmaz o işler. Profesyonel yaşamın yanında bir
tarih bilinci, bir milli bilinç de olmalı. Yoksa niye tasarlıyoruz niye
yaşıyoruz???

Çok tepkimi çektiniz.

İlki kadar önemli olmasa da ikinci bahsedeceğim konu, siz Linux'u nasıl
işletim sistemi yerine koymazsınız? IE7 Firefox'un bir kopyası deği mi?
IE8 de keza öyle. Plugin sistemi gelmiş bak bak bak. Niye sadece tek
yönlü M\$ yazarlarının bloglarını okuyorsunuz? Bu dünyaya at
gözlükleriyle bakmak değil mi? Peki Google hakkında niye bir hafife alma
tadında konuşuyorsunuz? Kendi blogunuzda da Google Ads var oysaki.
Rakibinize para kazandırıyorsunuz. Her zaman onlar M\$'nin bir adım
önünde, örnekse hotmail'in GMAIL'den sonra kapasitesini arttırması,
çakma arama motoru [search.live.com](http://search.live.com), çakma
harita Live Maps, vs... Bence M\$'nin Google'la baş etmesinin tek yolu
parayı bastırıp satın almasıdır ki olası değil siz de biliyorsunuz.

Bir de Java olayı var ki hiç değinilmedi neredeyse. Mobil dünyasının tek
lideri kim? Tabi ki M\$ ürünleri değil JAVA. M\$, Windows Mobile'dan
beklediği kârı elde edebildi mi? Ayrıca İETT'nin Akbil sistemi sırf
JAVA...

Yarın görüşürüz...

(Arkadaşın adını yazmak istemedim, benim kişisel kararım, gerek olduğunu
sanmıyorum.)

**Benim cevabım...**

Merhabalar,  

Sanırım söylediklerimi eksik duymuşsunuz. "Yanınızdaki kız arkadaşınıza
küfredilse gider döver misiniz? Benim umrumda olmaz" diye bir cümle de
söyledim o oturumda. Bugün benim "dinime küfretseniz" yine benden tepki
alamazsınız. Bu "değer vermek"  ile alakalı bir konu değil, daha fazla
karakter meselesi sanırım. Herhalde Atatürk'e küfredenleri sansürleme
ile bu ülkenin daha Atatürkçü olduğunu düşünmüyorsunuzdur? Bana
sorarsanız Atatürk'çülüğü geçelim ve Ata'mız gibi vatana millete faydalı
olmayı prensip kabul edelim. Beni de değerlendirecekseniz bu şekilde
değerlendirmenizi tercih ederim. Konuyu apolitikleştirirsek çok
sevinirim, zamanımı insanlara daha faydalı olabileceğimi düşündüğüm
teknik konulara ayırmayı isterim.  

Gelelim diğer konuya. IE7'nin FireFox'un bir kopyası olduğu doğru değil.
Tamamen sıfırdan geliştirilen bir uygulamadır IE 7. FireFox'un kaynak
kodları açık olsa da kopyalanarak uygulama isminin değiştirilmesi ve
tekrar dağıtımını yasal olarak mümkün olamaz. Diğer yandan bu örneğin
Linux ve Windows konusun ile pek ilişkisi yok. Konu ile ilgili
söylediklerim size yine eksik ulaşmış. Ben "Linux bir İstemci İşletim
Sistemi değildir" dedim. Bunu da İstemci tarafında hiçbir kurumun
Linux'u desteklemediğini son dönemde hepsinin desteklerini sadece sunucu
taraflı olarak sınırlandırdıklarına dayandırdım.  

Sadece MS yazarlarının bloglarını takip etmiyorum. Adobe ve Linux
tarafını da elimden geldiğinde takip etmeye çalışıyorum. Kurumsal
tarafta çoğu projede Adobe ve Linux çözümlerini müşterilerimize sattık.
Blogumdaki "Fanatizm'in Zararları" yazımı okursanız eminim tam olarak ne
düşündüğümü daha net anlayabilirsiniz. Yazının linki aşağıda;  

<http://daron.yondem.com/tr/post/79b28f8a-8223-4187-b8e3-9114e962237d>  

Google konusunda sizin hafife alma diye algıladıklarınız aslında
"Rakibin gücünün farkında olup sanki değilmiş gibi davranmaya" dair
kinayelerdi. Diğer yandan Google benim değil Microsoft'un rakibi
olabilir. Çakma dediğiniz ve tüketicinin her zaman faydasına olan
rekabete katkısı yadsınamayacak yazılımlara karşı niyetinizin "hakaret
etmek" olmadığını biliyorum.  

MS'in Mobile olayından kar edip etmediği pek beni ilgilendirmiyor.
Sonuçta bana yüzde aktarmıyorlar. Ben bir yazılımcı olarak işime gelene
bakarım. Java dünyasından bahsedilmedi çünkü aktivitenin sponsoru .NET
çerçevesinde aktivitelere sponsor olan bir dernek. Java konusunda da
sponsor şirketler ve dernekler bu tarz aktiviteleri o alanda
gerçekleştiriyorlar ve doğal olarak onlar da Windows Mobile anlatmıyor
:) Belki de bu nedenle bizim .NET tarafına daha çok eğilmemizde fayda
vardır.  

IETT konusunda fikrim yok :) Bu konuda Microsoft'tan satıştaki
yetkililere danışırsanız eminim ki IETT tarafında kullanılan Microsoft
yazılımları ile ilgili size yardımcı olabilir. Benim ilgi ve uzmanlık
alanım farklı.  

Keşke tüm bu yorumlarınızı sohbet panelimizde bizimle paylaşsaydınız.
Çok güzel bir sinerji ve bilgi alışverişine vesile olabilirdi. Mail ile
yazılı olarak ne kadar istişare edebileceğimizden emin değilim.  

İzniniz olursa sizin gibi beni yanlış anlayan başka arkadaşlara da
açıklama olması için bu mailinizi benim bu cevabım ile blogumda
yayınlamak isterim, uygun mudur sizin için?  

teşekkürler.

**Gelen son cevap...**

Merhaba,

Getirdiğiniz açıklamalar için teşekkür ederim. Evet bazı kısımları
yanlış anlamışım. Belki de öyle anlamak istemişim. Üniversiteden yeni
mezun oldum. Yurtta kalıyorken 4 bilgisayar mühendisi olarak hep açık
kaynak kodlu yazılımları destekledik. Çünkü Türkler her zaman ezilenin
yanındadır ya :D Microsoft'un ürünlerinin tekel gibi her bilgisayarda
gelmesi hoş bir şey değildi bizim için. İnsanlara seçme şansı
tanınmıyordu. Ama bu seminerde fark ettim ki Micrsoft o kadar da kötü
değilmiş. MSP olsun, yurt dışı staj olsun, öğrenciye ve diğer
developer'lara katkısı büyük. Ben de Microsoft'çuyum diyebilirim artık,
yalnız C\# :D :D

E-maili yayınlayabilirsiniz.

İyi çalışmalar...

**Sonuç**

Aslında yukarıdaki mailin gelmesi beni çok sevindirdi. Summer Hit'teki
panelde bazı cümlelerim sanırım biraz radikal gelince hızlı bir şekilde
üstü kapatıldı :) (Buna kapatılan sitelerle ilgili yorumlarım da dahil
:)) Sanırım daha her şeyi rahat rahat konuşmaya alışık değiliz. Ben hem
eğitimlerimde hem seminerlerimde karşımda en yakın dostlarım varmış gibi
rahat konuşurum. Bu durum çoğu zaman çok sayıda pot kırmama neden olur
ama özünde bugüne kadar söylediğim hiç bir şeyden de pişman olmadım.

Özellikle bu mailleşmeyi buradan paylaşmam için bana izin veren
kardeşimize çok teşekkür ediyorum. Benimle ilgili aklınıza takılan, uyuz
olduğunuz şeyleri bana her zaman alenen söyleyebilirsiniz, kendime
güvenirim, uyuz olunacak bir adam değilim :) eminim ki ortada bir yanlış
anlaşılma vardır. Oturur, konuşur, hallederiz ;)

Herkese sevgiler...



*Bu yazi http://daron.yondem.com adresinde, 2008-8-4 tarihinde yayinlanmistir.*
