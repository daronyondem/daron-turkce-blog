---
FallbackID: 2262
Title: Isparta Süleyman Demirel Üniversitesi'nde Microsoft Oyun Turu
PublishDate: 11/30/2008
EntryID: 706dfa73-68e4-4291-9091-c8820c0923a7
IsActive: True
Section: software
MinutesSpent: 0
Tags: Silverlight 2.0
---
Bugün **Isparta, Süleyman Demirel Üniversitesi**'nden **Microsoft Oyun
Turu**'nun ikinci ayağını gerçekleştirdik. Son iki gündür ben zaten
buralardayım :) Yarın sizlere bu konunun detaylarından da bahsedeceğim.
Gelelim bugün neler yaptığımıza; içerik olarak İstanbul'daki ile aynı
içeriği sunduk. Günün başında "**Silverlight 2.0 ile Oyun Programlama**"
oturumu yaptık. Bu sefer İstanbul'a kıyasla daha hızlı gitme şansımız
oldu. İnanmazsınız belki ama **Isparta, Süleyman Demirel
Üniversitesi**'ndeki öğrencilerin %60'ının neredeyse Silverlight ile
ödevleri var :) Hepsi dehşet bir şekilde konu ile ilgili ve en önemlisi
hali hazırda "bilgili". Gelen sorular gerçekten çok kalifiyeydi.

![Isparta, Süleyman Demirel Üniversitesi, Microsoft Oyun
Turu](http://cdn.daron.yondem.com/assets/2262/30112008_1.jpg)\
*Isparta, Süleyman Demirel Üniversitesi, Microsoft Oyun Turu*

Bir sonraki oturumda da XNA ile Oyun Programlama oturumunu
gerçekleştirdik. Yine senaryo aynıydı :) Zaten Süleyman Demirel
Üniversitesi'nden bir grup öğrencinin XNA ile programlamaya devam ettiği
bir oyun projesi var. Hatta projenin konusunu da bir o kadar muhteşem.
Ama şimdilik bu sürprizleri duyurmak istemiyorum :) XNA konusunda da
güzel bir oturumun sonrasında sıcak bir şekilde oyun günümüzü
tamamladık.

Silverlight ile oyun programlama sunumumu ve bu sefer ufak
farklılıklarla sunumda hazırladığımız oyunun kodlarını aşağıdan
indirebilirsiniz.

[Sunum Dosyası - 30112008\_2.pptx (3,29
MB)](http://cdn.daron.yondem.com/assets/2262/30112008_2.pptx)\
[Örnek Kaynak Kodları - 30112008\_3.rar (3,18
MB)](http://cdn.daron.yondem.com/assets/2262/30112008_3.rar)


