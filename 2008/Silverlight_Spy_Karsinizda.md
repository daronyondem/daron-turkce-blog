# Silverlight Spy Karşınızda
**Silverlight 2 Beta 2** uygulamalarınızı test ederken bazen hangi
nesnenin nerede olduğunu standart web tarayıcılarındaki DOM Explorer
eklentileri gibi görebilmek isteyebilirsiniz. Her nesnenin gerçek
zamanlı olarak nasıl bir XAML oluşturduğunu görmenin yanı sıra herhangi
bir web sitesinde çalışan Silverlight 2 uygulamasının tüm kaynak
XAML'ını gösteren **SilverlightSpy** karşınızda!

![SilverlightSpy
arayüzü...](media/Silverlight_Spy_Karsinizda/06072008_1.png)\
*SilverlightSpy arayüzü...*

Aşağıdaki adresten uygulamanın yükleme sayfasına ulaşarak ClickOnce
üzerinden yüklemeyi gerçekleştirebilirsiniz. Yükleme öncesi aynı sayfada
"*install the prerequisites*" linkine tıklayarak gerekli ön yüklemeleri
tamamlamayı unutmayın.

<http://firstfloorsoftware.com/silverlightspy/download-silverlight-spy/>

Uygulama tamamen tarayıcıdan bağımsız çalışıyor. Kendi içerisine gömülü
Internet Explorer yapısını kullanarak ziyaret ettiğiniz sitelerin
içerisindeki Silverlight uygulamalarını incelemenizi sağlıyor.

Hepinize kolay gelsin.



*Bu yazi http://daron.yondem.com adresinde, 2008-7-7 tarihinde yayinlanmistir.*
