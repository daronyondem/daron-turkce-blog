---
FallbackID: 2146
Title: "INETA Summer Hit 2008 Fotoğrafları"
date: "2008-8-7"
EntryID: INETA_Summer_Hit_2008_Fotograflari
IsActive: True
Section: software
MinutesSpent: 0
Tags: Seminer
old.EntryID: fea77806-5c57-4510-9008-ac286f29f8f0
---
# INETA Summer Hit 2008 Fotoğrafları
Bugün sonunda herkesten **INETA Summer Hit** boyunca çektikleri fotoları
toparlamayı başardım ve güzel çıkanlardan bir arşiv düzenledim. Arşivden
özellikle birkaç fotoğrafa değinmek istiyorum :)

![Yemeğe
yolculuk](media/INETA_Summer_Hit_2008_Fotograflari/06082008_1.jpg)\
*Yemeğe yolculuk*

Aktivite boyunca öğlen yemekleri için YTÜ'den Beşiktaş'a doğru bir
yürüyüş yaptık. Elimizde pankartlar olsa herhalde polisin çevirebileceği
bu büyük kitle ile Burger King, Pizza Hut ve KFC üçlüsünü zengin
ettiğimizi söylemek yalan olmaz. Foto biraz daha kuş bakışı olsaydı bu
yürüyüşün uzunluğunu daha net görebilirdiniz.

![Tavşan Eralp iş
başında!](media/INETA_Summer_Hit_2008_Fotograflari/06082008_2.jpg)\
*Tavşan Eralp iş başında!*

Sevgili Eralp Erat her zamanki gibi konuşmasını zamanında bitiremeyince
ben de arkadan müdahale etmek durumunda kaldım. Birkaç ufak şaka sonrası
Eralp mesajımı aldı ve zamanında salonu terk edebildik. Aslında gönül
isterdi ki devam edelim fakat salın görevlilerini mesaileri haricinde
orada tutmak hakkımız yoktu. Yukarıdaki sahneyi yakalamak için o anda
fotoğraf makinesine sarılanların sayısını tahmin edemezsiniz :)

![Rap Zamanı!](media/INETA_Summer_Hit_2008_Fotograflari/06082008_3.jpg)\
*Rap Zamanı!*

Bir ara kendimi RAP söylemek zorunda hissettiren Microsoft şapkaları tüm
aktivite boyunca en çok ilgi gören promosyonlardandı. Kapış kapış gitti
:) o kadar ki şu an bende bile yok. Summer Hit'e gerçekten bir yaz
havası veren bu şapkaların kendi içlerine katlanıp taşınabilir hale
gelmeleri de ayrı bir özellik :)

![Yemek veya
yememek...](media/INETA_Summer_Hit_2008_Fotograflari/06082008_4.jpg)\
*Yemek veya yememek...*

İşte yemeklerimizden ufak bir görüntü. Beşiktaşa inerken yürümeyi tercih
edip dönüşte aldığımız yük ile minibüslere binmeyi yeğledik. Sanırım tam
tersi olması gerekiyordu :)

Gördüğünüz üzere epey eğlenceli bir hafta sonu geçirdik. Fotoğrafların
orijinal boyutlarını ve daha burada bahsetmediğim tüm fotoğrafları
aşağıdaki adresten inceleyebilir ve bilgisayarınıza indirebilirsiniz. 

<http://cid-e780a156a6bd0e34.skydrive.live.com/browse.aspx/INETA%20Summer%20Hit%202008>

Hepinize iyi haftalar...



*Bu yazi http://daron.yondem.com adresinde, 2008-8-7 tarihinde yayinlanmistir.*
