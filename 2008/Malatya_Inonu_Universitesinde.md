# Malatya İnönü Üniversitesinde...
Bugün sabahtan Malatya yollarındaydık. Sevgili [Murat
Duman](http://www.muratduman.net/) ile beraber **Gençsen Geleceksin**
etkinliği çerçevesinde **Malatya İnönü Üniversitesi**'nde toplamda 3
saatlik bir sunum yapma şansımız oldu. Benim ilk "Gençsen Geleceksi"
deneyimim oldu :) Murat sağ olsun, benim iki saatine el koymama izin
verdi ve bu iki saatte yaptıklarıma hala inanamıyorum. WPF, Expression
Blend, 2 ve 3 boyutlu animasyon örnekleri, Silverlight, Video
uygulamaları. Bunların hepsine iki saatte değinerek kendi rekorumu
kırdım. Fakat :) maalesef "gençsen geleceksin" konseptine uygun olarak
üniversitenin Tıp Fakültesi'nden :) hatta Kamu Yönetimi, Hukuk gibi
bölümlerden de öğrenciler gelmişti. Bu acı gerçeği aktivite katılım
formlarını incelerken, yani aktiviteden sonra anladım. Oysa ben her
zamanki tarzımla direk teknik konulara girmiştim ve tabi ki arkadaşlar
sıkılmışlar :) Bilgisayar bölümlerinden olanlar memnun ama olmayanlar
biraz yabancı kalmış.

![Malatya İnönü
Üniversitesi](media/Malatya_Inonu_Universitesinde/20032008_1.jpg)\
*Malatya İnönü Üniversitesi*

Aktivitede bizi Malatya'da ağırlayan sevgili **Ahmet Yasin Hazer**'e
buradan çok teşekkür ediyorum. Kayısılar süperdi :) Ahmet'in son
yorumlarına göre üniversitede bir Microsoft rüzgarı estirerek insanların
bakış açısını ve MS teknolojilerine ilgisini arttırmışız. En azından
WPF, Silverlight ve Expression Studio'nun varlığı ile ilgili bir bilinç
yaratabilmek bile bence çok önemliydi. Üç saatte daha fazlası da
yapılamazdı sanırım :)



*Bu yazi http://daron.yondem.com adresinde, 2008-3-20 tarihinde yayinlanmistir.*
