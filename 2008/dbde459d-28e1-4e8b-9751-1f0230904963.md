---
FallbackID: 1969
Title: Türkiye'de ilk Microsoft Web Designer bireysel eğitimi
PublishDate: 2/26/2008
EntryID: dbde459d-28e1-4e8b-9751-1f0230904963
IsActive: True
Section: software
MinutesSpent: 0
Tags: Eğitimler
---
Aylardır görüşmediğimiz CPLS (Certified Partner Learning Solutions)
kalmadı. Herkese sektörde **Silverlight** ve **Expression Studio** ile
ilgili eğitimlerin açılması gerektiğini söyledim de durdum. Sonunda
birileri beni biraz da olsa dinledi :) Bunun öncesinde Silverlight ve
Expression Studio konulu kurumsal eğitimlere milyonlarca veya binlerce
defa olmasa da onlarca defa girdim fakat bireysel eğitimin yeri
farklıdır. **Netron** sonunda **[Microsoft Web
Designer](http://www.netron.com.tr/nba/egt_webgrafik3.asp)** adında bir
eğitim açmaya karar verdi. Eğitimin program içeriğini beraber sevgili
dostum [Ercan Altuğ](http://ercanaltug.blogspot.com/) ile beraber
düzenledik. Toplam 200 saatlik eğitimin 60 saatlik Silverlight kısmını
ben veriyor olacağım, ayrıca eğitim sonunda proje bölümünde de
bulunacağım.

Blogumu okuyanları uyarmam gerekiyor :) Programcılar bu eğitimin büyük
kısmından ciddi şekilde sıkılabilirler, malum benim dışımdaki kısım :)
bir tasarımcı olarak Ercan Altuğ'un anlatacağı kısım tasarımcılara hitap
ediyor olacak. Tam tersi durumda tasarımcılar da benim kısımda
sıkılacaklar :) o nedenle daha anlayışlı olacağım zaten. Çok "hardcore"
yapacağımızı sanmıyorum. Yani özetle blogumda görüp eğitime kaydolup
sonra da "*Hocam bu ne ya! Blog bile daha detaylı!*" gibi yorumlar sakın
duymayayım ;) Ama Microsoft'un tasarım dünyasına girmeyi düşünenler için
bence önümüzdeki 1 yıl içerisinde bulabilecekleri en iyi eğitimlerden
biri olacaktır.


