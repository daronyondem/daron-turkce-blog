---
FallbackID: 2069
Title: Linux üzerinde Silverlight denemelerim...
PublishDate: 27/5/2008
EntryID: Linux_uzerinde_Silverlight_denemelerim
IsActive: True
Section: software
MinutesSpent: 0
Tags: Silverlight
old.EntryID: 1d36f44d-8fe3-49ac-9c68-048d8391a408
---
Bugün ufak bir maceraya atılarak sanal makineye bir **Ubuntu** kopyası
yükledim :) Yanlış okumadınız bir Linux kopyasından bahsediyorum.
Aslında bu ilk değil, bundan önce belki yüzlerde defa Linux kurulumları
yaptım veya inceledim. Ama bu sefer amacım biraz farklıydı.

Silverlight'ın Linux üzerinde çalışacak olan sürümünün adının
**[Moonlight](http://www.mono-project.com/Moonlight)** olduğundan daha
önce bahsetmiştim. Söz konusu proje Novell sponsorluğunda ilerliyor ve
bugünlerde hiç de yadsınamayacak bir seviyeye geldi. Artık Moonlight ile
Silverlight 1.0 projeleri rahatlıkla Linux üzerinde çalıştırılabilir.
Ufak bir sorun var :) maalesef daha video ve audio desteği yok. Yani
aslında Silverlight 1.0'ın en kuvvetli olduğu nokta eksik. Umarım
zamanla video ve audio desteği de Linux platformuna taşınacaktır. Diğer
yandan Silverlight 2.0 desteği de
[Mono-Project](http://www.mono-project.com/Main_Page) sayesinde hızlıca
karşımıza çıkıyor olacak. Mono-Project sayesinde zaten uzun süredir .NET
uygulamaları Linux üzerinde bazı eksiklerle olsa da
çalıştırılabiliyordu. Bu altyapının Silverlight tarafına taşınması zor
olmayacaktır.

Ben Linux için olan Silverlight Plug-In'i ancak **FireFox 3** üzerine
kurabildim. Fakat malum FireFox 3 daha Beta aşamasında olduğu için
ekstra sorunlar da çıkabiliyor.

![İlk adımda yüklemeyi bilgisayarımıza
indirelim.](media/Linux_uzerinde_Silverlight_denemelerim/27052008_1.png)\
*İlk adımda yüklemeyi bilgisayarımıza indirelim.*

Moonlight'ın <http://www.go-mono.com/moonlight/> adresinden
bilgisayarınıza uygun yüklemesini seçtikten sonra karşınıza yukarıdaki
gibi FireFox içerisinde bir uyarı mesajı geliyor. Onaylayarak
ilerliyoruz ve yükleme paketi bilgisayarımıza iniyor.

![Yüklemeyi
başlatalım.](media/Linux_uzerinde_Silverlight_denemelerim/27052008_2.png)\
*Yüklemeyi başlatalım.*

İnternette yükleme paketi bilgisayara indikten sonra pakete
güvendiğimizi de Linux'e belirtirsek bir sonraki adımda hemen yükleme
gerçekleşecektir.

![Linux üzerinde Silverlight iş
başında.](media/Linux_uzerinde_Silverlight_denemelerim/27052008_3.png)\
*Linux üzerinde Silverlight iş başında.*

Yükleme tamamlandığında artık Silverlight ile hazırlanmış web sitelerini
rahatlıkla Linux üzerinde de kullanabiliyoruz. Umarım Novell'in istemci
tarafında Linux'ten desteğini çekmiş olması Moonlight'ın geleceğini
etkilemez.


