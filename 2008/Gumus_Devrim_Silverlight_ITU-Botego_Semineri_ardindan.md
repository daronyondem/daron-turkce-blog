# Gümüş Devrim
Dün **İTÜ'de** **[Botego](http://www.webseminerleri.com/)**
organizasyonu ile mini bir "**İnternette Gümüş Devrim: Silverlight**"
semineri yaptık. Seminer toplam 45 dakika sürdü (sürebildi) :( Pek
teknik bir sunum olmadı, benim tarzıma göre çoğu şey havada kaldı. Böyle
olacağını da zaten zaman kısıtı nedeniyle tahmin ettiğim içindir ki
blogumdan sizlere semineri duyurmadım. Özellikle seminer sonrasında bazı
arkadaşların teknik soruları oldu. Bu sorulardan yola çıkarak aslında
normal seminerlerimde olduğu gibi daha geniş bir zamanlama ile teknik
içeriğe de ihtiyaç olduğu açıkça ortada.

![Gümüş Devrim: Silverlight
:)](media/Gumus_Devrim_Silverlight_ITU-Botego_Semineri_ardindan/03022008_1.jpg)\
*Gümüş Devrim: Silverlight, İTÜ, Botego*

Daha önce İTÜ'de bir Silverlight semineri gerçekleştirmiştik. Umarım
yakında yeni üniversite döneminin de başlaması ile tekrar ünilerde
seminerler düzenliyor olacağım. Blogumu takip ederseniz duyurulara zaten
ulaşabilirsiniz. Ayrıca "*Hocam bize de gel!*" diyenler varsa :)
mailinizi beklerim.



*Bu yazi http://daron.yondem.com adresinde, 2008-2-4 tarihinde yayinlanmistir.*
