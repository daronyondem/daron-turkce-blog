---
FallbackID: 2141
Title: "Deep Zoom Composer yeni sürümü ve PhotoZoom Live Labs"
date: "2008-8-2"
EntryID: Deep_Zoom_Composer_yeni_surumu_ve_PhotoZoom_Live_Labs
IsActive: True
Section: software
MinutesSpent: 0
Tags: Silverlight 2.0
old.EntryID: e920cb29-b872-40e3-a0b9-2d17eb2d0fd1
---
Silverlight 2.0 içerisinde [MultiScaleImage ve
DeepZoom](http://daron.yondem.com/tr/post/84a4bed5-dcdf-48a6-8cc7-2b193eeda808)
konusunda daha önce detaylı bir makaleyi sizlerle paylaşmıştım. Makalede
kullandığımız **Deep Zoom Composer** aracının yeni bir sürümü
yayınlandı. Deep Zoom Composer'ın yeni sürümünü aşağıdaki adresten
indirebilirsiniz.

<http://www.microsoft.com/downloads/details.aspx?FamilyID=457b17b7-52bf-4bda-87a3-fa8a4673f8bf&DisplayLang=en>

**Live Labs Photo Zoom**

Yeni sürümle beraber artık Deep Zoom Composer ile hazırladığınız
uygulamaları [MS Live Labs PhotoZoom](http://photozoom.mslivelabs.com/)
çerçevesinde ücretsiz olarak internette yayınlayabiliyoruz. Her zamanki
gibi yeni bir DeepZoom projesi yaratarak ilerledikten sonra son "Export"
adımında "PhotoZoom Export" seçeneğini seçerseniz sizden LiveID
bilgileriniz istenecektir. Eğer LiveID'niz ile PhotoZoom sistemine kayıt
olmadıysanız hemen programın içerisindeki linkten siteye bağlanarak
kayıt olabilirsiniz.

![PhotoZoom Servisi ve Deep Zoom
Composer](media/Deep_Zoom_Composer_yeni_surumu_ve_PhotoZoom_Live_Labs/01082008_1.gif)\
*PhotoZoom Servisi ve Deep Zoom Composer*

Kayıt işlemini tamamladıktan sonra doğrudan Deep Zoom Composer
içerisinde LiveID'niz ile giriş yaparak çalışmanızı webe
yükleyebilirsiniz. Yükleme esnasında sizden üzerinde çalıştığınız proje
için bir albüm ismi ve kapak görseli seçmeniz istenecektir.

![PhotoZoom
yüklemesi...](media/Deep_Zoom_Composer_yeni_surumu_ve_PhotoZoom_Live_Labs/01082008_2.jpg)\
*PhotoZoom yüklemesi...*

Tüm ayarları tamamladıktan sonra "Upload" düğmesine bastığınızda önce
proje çıktısı yaratılacak sonra da PhotoZoom hesabınızda gerekli albüm
yaratılarak içerisine Silverlight uygulaması yüklenecektir. Sonucu
aşağıdaki adreste inceleyebilirsiniz.

<http://photozoom.mslivelabs.com/album.aspx?alias=darony&album=1>

Hepinize kolay gelsin.


