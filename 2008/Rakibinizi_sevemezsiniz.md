---
FallbackID: 1970
Title: "Rakibinizi sevemezsiniz!"
date: "2008-2-27"
EntryID: Rakibinizi_sevemezsiniz
IsActive: True
Section: software
MinutesSpent: 0
Tags: 
old.EntryID: e0151d7f-b7a6-4459-9c3a-48848c9ddb8f
---
Başlığı okuyanlar bir an için "*yanlış blogdamıyım acaba?*" sorusunu
sordularsa :) uzun süredir benim blogu okuduğunuz için size teşekkür
ediyorum. Aslında birkaç haftadır "*Rekabet nedir, ne değildir?*"
başlıklı bir yazı yazmayı düşünüyordum fakat geçenlerde bu isteğimi daha
da depreştirecek bir olayın vesile olmasıyla ancak bugün klavye başına
geçebildim.

Lüks bir kahvaltının tam ortasındaydım. İki açmanın neresi lüks?
Kahvaltımı saat 10.00 gibi yapıyordum, yani o gün erken kalkmama lüksüm
olmuştu :) O saatlerde televizyona bakabileniniz varsa "Sabahın Ateşi"
tadında kadın programlarını bilirsiniz :) Onlardan birini şans eseri
elimdeki açmanın verdiği mutluluk ile "*Acaba ne yapıyor bunlar?*"
diyerekten izleme hatasına düştüm. Tam o anda programa davetli bir bayan
"**Rakibinizi sevemezsiniz!**" dedi. (O kadını zaten hiç beğenmezdim.)

**if ( rakip == düşman)**

Rakibinizi düşman olarak görüyor olmak iş hayatında içerisine
düşebileceğiniz en büyük tehlikelerden biridir. Herkes de düşer. Düşman
ile ne yaparsınız? Saldırırsınız veya kendinizi korursunuz. Peki
bunların size bir faydası olur mu? Sadece kendinizi korumanın bir
faydası olmaz, aynı yerde sekersiniz. Saldırmanın dövüşü kazansanız da
kazanmasanız da size zararı olur. Ayrıca aslında rakip dediğiniz kişinin
rakip olmasının tek nedeni sizinle aynı düşmana karşı savaşıyor
olmasıdır. Yani rakibinizle aynı taraftasınız!

Bir sokakta iki manav düşünelim. Şimdi bu manavlar birbirlerini "rakip"
başlığı altında düşman ilan ederlerse neler olabilir? Biri çok iyi armut
alıyor olsun halden :) diğeri de elma. Şimdi elma alan armut alanın
işini bozmak (saldırmak) için haldeki elemanla konuşup diğer manavın
aldığı armutları daha pahalıya alsın. Karşı tarafa zarar verdi. Peki
karşı tarafın eli armut mu topluyor :) hayır bu durumda o da diğer
tarafa zarar verecek. Ayrıca karşı taraftan kötü armut alan bir müşteri
bir süre için armut almama kararı vererek aslında elinde pahalı
armutları ile bekleyen diğer manavın da işini zorlaştıracak :) Sonuçta
her iki taraf da bir gün her şeyi daha az kar ile satacak ve daha az
para kazanacak. Manavların bulunduğu mahallenin sakinleri için durum
muhteşem :) Ama manavlar saçmalıyor.

Bu manavlar karşılıklı konuşsalar, biri elma diğeri de armut satsa :)
Elma satan armut satmasa, diğeri de elma satmasa her iki taraf da daha
çok kazanmaz mı?

**Bu manavlar artık rakip değil?**

Cevap vermeden önce manav örneğini geçelim :) Başka bir örneğe
atlayalım. Varsayalım ki Japonca dersi veriyoruz :) Şimdi bizim Japonca
dersi veren rakiplerimizin olması kötü bir şey mi? Bence süper bir şey.
Japonca dersi verenlerin sayısı arttıkça dersi verenlerin talep yaratma
çabaları da artacaktır. Genel olarak pasta büyüyecektir (duruma göre) ve
bu pastadan aldığınız payın oranı aynı kalsa bile miktarı
artabilecektir.

Daha gerçekçi bir örnek vermek adına kendi şirketimden bahsedeyim.
Kabaca web siteleri yapıyoruz diyelim :) Ben sektörde diğer web sitesi,
içerik yönetim sistemi vs yapan kurumları çok seviyorum :) hiç de düşman
gibi görmüyorum. Çünkü eğer bizden kötü iş çıkartıyorlarsa zaten bize
çalışıyorlar demektir :) eğer daha iyi iş çıkartıyorlarsa çıtayı
yükseltiyorlar demektir. Bu da talebin kalitesinin artışına ve bizim de
üretimimizin kalitesine doğrudan yansıyacaktır. Bir de hiç rakibimizin
olmadığını düşünelim! Ben kesin şirketi kapardım, bu kadar sıkıcı bir
sektör olamaz :) Rakibim yok dünyada bir tek ben X ürünü üretiyorum!
Motivasyon sağlamak cidden zor olurdu sanırım.

**Nerden nereye geldik?**

Bu kadar şeyi anlatmamın tek nedeni var aslında. Konusunda uzman
kurumlar, kişiler beraber çalışmak yerine maalesef çalışmayı da bir
kenara bırakıp birbirileri ile uğraşmaya başlıyorlar. Sadece rakibin
işine çomak sokmak için proje geliştiren kurumlar var. Kardeşim başka
işiniz yok mu? Neden beraber kafaları vurup ne yapabileceğinize
bakamıyorsunuz? Aslında cevap çok basit, kimse kendine veya elindekine
güvenmiyor. Rakibinizden korkarsanız onu düşman olarak görme ihtimaliniz
büyür, çoğu zaman da maalesef böyle oluyor.

Benden tavsiye rakibinizle görüşün, beraber neler yapabileceğinizi
konuşun. Sonucun mutlu son olması olası. Unutmayın ki aslında her rakip
farkında olmadan sizin için de çalışıyordur, aynı cephede
savaşıyorsunuz. Örneğin, müşteriyi X ürün almaya ikna eden bir rakip
ürünü satamazken size ikna olmuş olan müşteri gelip alım yapabilir :)

Hepinize kolay gelsin.


