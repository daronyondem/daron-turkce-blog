---
FallbackID: 1983
Title: "KKTC Doğu Akdeniz Üniversitesi Bilişim Haftası Seminerlerim"
date: "2008-3-9"
EntryID: KKTC_Dogu_Akdeniz_Universitesi_Bilisim_Haftasi_Seminerlerim
IsActive: True
Section: software
MinutesSpent: 0
Tags: 
old.EntryID: 3facf213-7838-4230-81f2-7687e1f7a635
---
Bu hafta başı 3, 4 Mart tarihlerinde **KKTC Doğu Akdeniz
Üniversitesi**'nde "Bilişim Haftası" çerçevesinde iki seminerim oldu.
Seminerlerden ilki "**Microsoft Sertifikasyonları ve Yazılım Sektöründe
Girişimcilik**" konuluydu. Her iki konuyu biraz birbirine karıştırarak
girişimcilik çerçevesinde sertifikasyonların faydaları ile girişimcilik
haricinde de sertifikasyonların nasıl faydalarının olabileceği ve
sertifikasyon süreçlerine değindik. Özellikle seminerin sonunda oluşan
atmosferdeki soru-cevap (sohbet) kısmı benim en zevk aldığım kısım oldu.
Bu kısım ağırlıklı olarak girişimcilik üzerineydi.

İkinci seminerim ise "**Visual Studio 2008 ve .NET Framework 3.5 ile
beraber gelen yenilikler**" başlığını taşıyordu. Visual Studio 2008
arayüzündeki yeniliklere, JavaScript Intellisense, CSS desteği gibi
konulara değindikten sonra .NET Framework 3.5 içerisinde de AJAX ve
LINQ, XLINQ, LINQ2SQL gibi kavramlara canlı demolarla göz attık.

![KKTC Doğu Akdeniz Üniversitesi Bilişim
Haftası](media/KKTC_Dogu_Akdeniz_Universitesi_Bilisim_Haftasi_Seminerlerim/08032008_3.jpg)\
*KKTC Doğu Akdeniz Üniversitesi Bilişim Haftası*

Seminerlere katılan herkese buradan çok teşekkür ediyorum. Seminerlerden
ilkinde Doğu Akdeniz Üniversite'nde ders niteliği taşıyacak şekilde
yoklama alındı. Bu benim çok sevdiğim bir durum değil, insanların
mecburen seminere gelmesi pek hoş olmuyor ama seminerin çıkışında bir
öğrencinin bana söylediği şu cümle beni çok sevindirdi, sizi de epey
düşündürecektir diye tahmin ediyorum; "*Seminere mecburi olduğu için
geldim ama çıkışında benim için çok şey değişti, Teşekkürler.*"

Buradan iki sonuç çıkarabiliriz, birincisi seminerlere mecburi olmasa da
(seçici olmak şartı ile) katılmaya çalışın. İkincisi "mecburi katılım"
demek ki işe yarıyor :)

Son olarak **DAU** tüm **ACM** ekibine ve beni Kıbrıs'ta ağırlayan
**BTDays**'den sevgili dostum **Göker Toplu**'ya teşekkür ediyorum.

Seminerlerde kullandığım sunumları aşağıda sizlerle paylaşıyorum.

[Visual Studio 2008 ve .NET Framework 3.5 ile beraber gelen yeniliker -
08032008\_1.xps (1,53
MB)](media/KKTC_Dogu_Akdeniz_Universitesi_Bilisim_Haftasi_Seminerlerim/08032008_1.xps)\
[Microsoft Sertifikasyonları ve Yazılım Sektöründe Girişimcilik -
08032008\_2.xps (3,51
MB)](media/KKTC_Dogu_Akdeniz_Universitesi_Bilisim_Haftasi_Seminerlerim/08032008_2.xps)


