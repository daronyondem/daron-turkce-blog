---
FallbackID: 2176
Title: "Seminer TV yayında":)
date: "2008-9-5"
EntryID: Seminer_TV_yayinda
IsActive: True
Section: software
MinutesSpent: 0
Tags: 
old.EntryID: cec638f6-329d-40f3-9fd8-edb00a4f006f
---
Özellikle Doğu ve Güneydoğu Anadolu'dan çok fazla seminerlerle ilgili
mail geliyor. Haklı olarak İstanbul'da çok fazla aktivite olduğundan
fakat ulaşım ve konaklama sorunları nedeniyle İstanbul'a gelişin
zorluğundan yakınanları çok iyi anlıyorum. Her zaman söylediğim gibi
bugüne kadar davet edildiğim herhangi bir seminer talebine katılmamazlık
etmedim fakat geçenlerde düşünürken aklıma çok daha güzel bir fikir
geldi.

Son üç gündür sizlerle farklı konulardaki seminerlerimin kayıtlarını
paylaştım. Bundan sonra kişisel olarak da düzgün bir kamera sahibi
olmamın sonucunda :) elimden geldiğince tüm seminerlerimi kaydederek
internetten yayınlayacağım. Bu çerçevede blogumdaki [Seminer
TV](http://daron.yondem.com/tr/formatpage.aspx?path=seminertv.format.html)
bölümünü duyuruyorum :)

**Nedir Seminer TV?**

Blogumdaki Seminer TV bölümünün aslında Soru Merkezi gibi kendine özel
bir amacı var. Hedefim her konuda verdiğim seminerleri bu bölüme
yerleştirmek. Fakat gereksiz bir yığılmaya da neden olmamak için aynı
konuda birden çok seminer yerleştirmeyeceğim. Örneğin şu anda IE 8.0
Beta 1 anlattığım bir seminer **Seminer TV**'de bulunuyor. IE 8.0 Beta 2
anlattığımda veya ürün yayınlandıktan sonra bir seminer verdiğimde onun
kaydını Seminer TV'yi koyduğum anda Beta 2 kaydını kaldıracağım.

Uzun vadeli hedefim olan "İleri Seviye" seminerler düzenleyebilmem için
**Seminer TV**'nin katkısı da büyük olacaktır. En son **INETA Summer
Hit**'de bile salonun yarısından fazlası benim daha önceki Silverlight
1.0 seminerimi internetten izlemişti. Böylece çok daha rahat ve hızlı
ilerleyebildik. Tabi bunda aktivite öncesi yolladığım maillerdeki
notların sanırım büyük katkısı var.

**Sonuçta...**

Seminer TV bölümüne sürekli girip çıkıp kontrol etmek zorunda
kalmayacaksınız. Yeni bir video eklediğimde veya bir videoyu
yenilediğimde blogumda duyuracağım. Amacım blogpostlar arasında bu
seminer kayıtlarının kaybolmaması ve sürekli en güncel seminerin
rahatlıkla ulaşılabilir olması. Tabi bu durum "Yahu ne gerek var gitmeye
ne de olsa bloguna koyacak" psikolojisi yaratmasın :) Kimse gelmezse
kayıt da olmaz ona göre :P ;)

Hepiniz kalın sağlıcakla....


