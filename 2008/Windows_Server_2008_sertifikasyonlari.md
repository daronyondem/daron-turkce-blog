# Windows Server 2008 sertifikasyonları.
Windows Server 2008 lansmanının yaklaştığı bugünlerde yavaş yavaş yeni
sertifikasyonlar da kendini göstermeye başladı. Microsoft Server ürün
ailesi için sertifikasyonlardaki gerekli değişiklikleri yaparak son
halini duyurdu. Developer tarafında zaten MCSD ve MCAD sonrasında MCPD,
MCITP ve MCTS kavramları ile karşılaşmış ve Microsoft'un yavaş yavaş
sertifikasyon ve ünvanlandırma tekniğini değiştirdiğini görmüştük. Aynı
durum sistem uzmanlığı dalında da geçerli. **Artık MCSE veya MCSA yok!**

![Windows Server 2008
sertifikasyonları.](media/Windows_Server_2008_sertifikasyonlari/19012008_1.jpg)\
*Windows Server 2008 sertifikasyonları.*

Aslında durum "unvan pazarı" sorununu ortadan kaldırıyor gibi gözükse de
ürün ve teknoloji "pazarı" (çeşitliliği) var oldukça bu unvanlar da o
veya bu şekilde dile getirilmek zorunda kalınacak. Artık kimsenin sadece
unvanını MCITP, MCTS şeklinde yazarak geçeceğini düşünmüyorum çünkü bir
**MCITP** artık **Database Developer** da olabiliyor, **Network
Infrastructure** uzmanı da olabiliyor. Bu durumda insanlar mecburen
competency'leri ile beraber unvanlarını da kullanmak zorunda kalacaklar
ki bu durum aslında daha da kalabalığa neden olacak.

![Server 2008 ailesi
sınavları.](media/Windows_Server_2008_sertifikasyonlari/19012008_2.jpg)\
*Server 2008 ailesi sınavları.*

Sınavlar maalesef daha yayında değil. Yayına giren sınavları ve durumu
doğrudan [www.microsoft.com/learning](http://www.microsoft.com/learning)
adresinden takip edebilirsiniz. Her zamanki gibi eski sertifikasyon
sahiplerine upgrade sınavları da sunuluyor.

![MCSA'den MCITP:Server Administrator'a upgrade
sınavları.](media/Windows_Server_2008_sertifikasyonlari/19012008_3.jpg)\
*MCSA'den MCITP:Server Administrator'a upgrade sınavları.*

![MCSE'den MCITP:Enterprise Administrator'a upgrade
sınavları.](media/Windows_Server_2008_sertifikasyonlari/19012008_4.jpg)\
*MCSE'den MCITP:Enterprise Administrator'a upgrade sınavları.*

Umarım yakında Visual Studio 2008 tarafı da netleşir ve okullu
öğrenciler gibi yeni sınavlarımıza gireriz :)

Hepinize kolay gelsin.



*Bu yazi http://daron.yondem.com adresinde, 2008-1-19 tarihinde yayinlanmistir.*
