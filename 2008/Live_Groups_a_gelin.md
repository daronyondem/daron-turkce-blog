---
FallbackID: 2278
Title: "Live Groups'a gelin!"
date: "2008-12-16"
EntryID: Live_Groups_a_gelin
IsActive: True
Section: software
MinutesSpent: 0
Tags: live.com, Silverlight 2.0, WPF
old.EntryID: 2d73cf4a-a22e-429a-9e75-ed20b8044837
---
# Live Groups'a gelin!
Dün detaylarından bahsettiğim Windows Live yeni sürüm hizmetlerinden
Live Groups'ta yeni bir grup açtım. Bugün sizlere onu duyurmak istiyorum
fakat onun öncesinde gelin beni takip edebileceğiniz diğer medyalardan
bahsedelim.

Genelde "Hocam nerede bir sonraki seminer?" "Nasıl?" vs gibi soruları
tek tek cevaplamak yerine beni, seminerleri, INETA aktivitelerini vs
takip edebilmeniz adına aslında en ana kaynak benim blogum. Blogumu RSS
üzerinden takip edebileceğiniz gibi eğer blogun en üstündeki "Mail ile
takip et" kısmından  ilerlerseniz mail adresinizle kayıt olup blogdaki
değişikliklerden mail ile de haberdar olmayı tercih edebilirsiniz.

Bir diğer seçenek ise [twitter](http://twitter.com/daronyondem)
üzerinden beni takip etmek. Twitter'ı bir anlamda microblog olarak
tutuyorum. Sektörle ilgili kısa haberler, duyuruların yanı sıra bazen
seminerleri de oradan anlık olarak duyuruyorum.

**Peki tüm bunların yanında Live Groups'ta bir grup açarak amacımız
nedir?**

<http://daronyondem.groups.live.com/> adresinden gruba kayıt olduğunuzda
artık <daronyondem@groups.live.com> adresine mail atarak grubu takip
eden herkese ulaşabilirsiniz. Böylece belki de Silverlight ile ilgili
takıldığınız bir noktada ben değil de sorunuzu bir başka Silverlight
meraklısı cevaplandırabilecek :) Sorulara yetişmekte ciddi sorun
yaşadığımı itiraf etmem gerek. Ayrıca bazen çok ilginç haberler veya
sizlerin yaptığı Silverlight, WPF uygulamalarını da paylaşmak için grubu
kullanabilirsiniz. Özetle yeni yazılım teknolojilerine meraklı olan
herkesin birbiri ile iletişimi için Live Groups altyapısını kullanıyor
olacağız. Grubun yönetimi bende olsa da yukarıdaki bahsettiğim diğer
sistemlerden farklı olarak Live Groups "Daron merkezli" değil. Sizler de
birer "yayıncı"sınız artık. Belki de bulduğunuz bir ip ucunu veya
çözdüğünüz bir sorunu herkesle paylaşmak isteyebilirsiniz, böylece mail
groupta paylaşma şansınız olacaktır.

Tabi tüm bunların yanı sıra olabildiğince duyuruları da gruba taşıyor
olacağım. Ayrıca çok yakında Live Groups üzerindeki gruba özel takvimde
bir etkinlik takvimi de düzenleyeceğim. Böylece "Bir sonraki seminer
nerede?" sorusunun da cevabını sürekli online tutuyor olacağız.

Outlook kullananlar tavsiyem bir klasör oluşturup bir de kural
belirleyerek grubun maillerini bir klasöre toplamanız :) takibi çok daha
rahat olacaktır.

Hepimize hayırlı olsun ;)



*Bu yazi http://daron.yondem.com adresinde, 2008-12-16 tarihinde yayinlanmistir.*
