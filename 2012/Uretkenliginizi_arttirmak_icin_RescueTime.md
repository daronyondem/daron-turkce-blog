---
FallbackID: 2812
Title: "Üretkenliğinizi arttırmak için": RescueTime!
date: "2012-5-23"
EntryID: Uretkenliginizi_arttirmak_icin_RescueTime
IsActive: True
Section: software
MinutesSpent: 0
Tags: Genel, Servisler
---
# Üretkenliğinizi arttırmak için
Genelde mail ile aldığım sorular nasıl bu kadar çok işi beraber
götürebildiğim veya nasıl olup da bu kadar üretken olabildiğim gibi
ilginç konularla alakalı oluyor :) Gerçeği söylemek gerekirse ideal
üretkenlikte olduğumu düşünmüyorum ama bu konuda hep çalışıyorum, nasıl
mı?

### Bize ne lazım?

Üretkenliğinizi arttırmanın iki önemli yolu var. Bunlardan biri mevcut
üretkenliğinizi görmek, sizi yavaşlatan, tabiri caiz ise "yoldan
çıkaran" şeyleri yakalamak. Maalesef bunuı yapmak çok kolay değil.
Outlook ve Twitter istemcinizin "popup" larını kapatmakla işe
başlayabilirsiniz :) Her "popup" bir yoldan çıkma hikayesidir :) Siz
istediğinizde zaten mailinize bakabilirsiniz değil mi? :)

Yine de bu yolda her detayı yakalamak kolay değil. Ayrıca düşünecek
olursak belki de "üretkenlik" oyunu olsaydı bu işte çok daha başarılı
olabilirdik :) Yani konuyu biraz daha "yarışmaca" haline getirebilsek?
Üretkenliğimizin diğer insanlara kıyasla ne durumda olduğunu bilsek bu 
bizi motive etmez miydi?

### RescueTime

İşte tüm bu ihtiyaçlarınızı karşılayabilecek bir servisten bahsetmek
istiyorum size. Adı "RescueTime". Hemen
[RescueTime](http://j.mp/rescuetimedaron) sitesinden üye olmadan önce :)
gelin RescueTime'ın size neler kazandırabileceğine ve nasıl çalıştığına
göz atalım.

![RescueTime Günlük Üretkenlik
Raporu](media/Uretkenliginizi_arttirmak_icin_RescueTime/rescuetime_1.png)
*RescueTime Günlük Üretkenlik Raporu*

Yukarıda gördüğünüz rapor RescueTime ile ücretsiz olarak elde
edebileceğiniz bir hesabın sonucu :) Evet ücretli hesaplar da var ama
ücretli hesaplarda verilen ek hizmetlere pek ihtiyacınız olacağını
sanmıyorum açıkçası. Ücretsiz hesap ile günde neye ne kadar zaman
harcadığımızı görebiliyoruz. Yukarıdaki grafiklerde gün boyunca saat
başına ne kadar üretken (mavi) veya ne kadar üretken olmayan (kırmızı)
işler yaptığımı görebilirsiniz. Görünen o ki akşam 6 civarı biraz yoldan
çıkmışım :) 9'da ise hiçbirşey yapmamışım. Tek tek saatlere tıklayıp o
saatlerde neler yaptığınızı ve neyin üretkenliğinizi düşürdüğünü
görebilirsiniz. Örneğin ben saat 6'da twitter ve facebook takılmışım :)

### Peki tüm bu veri nereden geliyor? Nasıl toplanıyor?

RescueTime'ın tahmin edebileceğiniz üzere ufak bir programı var ve
bilgisayarınıza yüklüyorsunuz. Sonrasında yaptığınız herşeyi loglamaya
ve belirli aralıklarla da sitesi ile sync etmeye başlıyor. Aşağıdaki
ekran görüntüsünden de görebileceğiniz üzere herşeyi dakikası dakikasına
görmeniz ve neler ne kadar zamanınızı çaldığını yakalamanız çok kolay
bir hal alıyor.

![RescueTime'ın detaylı
raporları.](media/Uretkenliginizi_arttirmak_icin_RescueTime/rescuetime_2.png)
*RescueTime'ın detaylı raporları.*

Böylece artık kötü alışkanlıkları yakaladıktan sonra onları ortadan
kaldırmak ta tabi ki size kalıyor :) RescueTime'ın database'i gerçekten
başarılı. Neyin zaman kaybı neyin üretkenlik olduğunu çok doğru bir
şekilde yakalayabiliyor.

![Ortalamanın üstünde miyim acaba?
:)](media/Uretkenliginizi_arttirmak_icin_RescueTime/rescuetime_3.png)
*Ortalamanın üstünde miyim acaba? :)*

Son olarak günlük raporunuzu aldıktan sonra üretkenlik ortanınızı diğer
RescueTime kullanıcıları ile de karşılaştırabilirsiniz. Böylece iyi
durumdaysanız :) biraz şevk ile bir sonraki güne daha yüksek bir
verimlilik için saldırabilirsiniz :)

[RescueTime'ı](http://j.mp/rescuetimedaron) bence kesinlikle bir deneyin.
Haftanın hangi günleri, günün hangi saatleri daha üretken olduğunuzu
yakalayıp o aralıklara odaklanmanızı ve o süreleri genişletmenizi
sağlayacak stratejileri geliştirmenize yardımcı olacağından eminim. En
azından benim süper işime yaradı, yarıyor :)

Hepinize kolay gelsin!



*Bu yazi http://daron.yondem.com adresinde, 2012-5-23 tarihinde yayinlanmistir.*
