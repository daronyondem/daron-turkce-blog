# Kasım 2012 Çekiliş Kitapları
Çekilişlere devam! :) Kasım ayı İngilizce kitabımız bu sefer Windows
Azure üzerine! Packt'in Microsoft Azure üzerine Enterprise Application
Development kitabını hediye ediyorum :) Tamam, itiraf ediyorum, kitabı
hızlıca ben de okudum :)

![Kasım'ın kitabı
Azure!](media/Kasim_2012_Cekilis_Kitaplari/azure.jpg)\
*Kasım'ın kitabı Azure!*

Ekim'de olduğu gibi ek Türkçe kitap hediyelerine de devam edelim
diyorum. Bu ayın Türkçe kitapları geçen ayınkilerle aynı :) stokları
tüketiyorum. Hediyelerin sponsoru olan
"[**DikeyEksen**](http://www.dikeyeksen.com/)" **Yayınevi'ne** ve
sevgili **Yaşar Gözüdeli**'ye tekrar çok teşekkürler! Kitapları bana
kendileri ulaştırdılar. Hatta geçen haftaki hediyelerden sonra
DikeyEksen daha da kitap sağlayabileceğini söyleyen bir mail attı.
Destek için teşekkürler gerçekten.

![C\#, LINQ ve SQL Server 2012
Kitapları](media/Kasim_2012_Cekilis_Kitaplari/kitaplar.jpg)\
*C\#, LINQ ve SQL Server 2012 Kitapları*

Gelelim yine kurallarımıza :) Her zamanki gibi yine aşağıya, bu
blogposta yorum yapmanızı istiyorum. 9 Kasım gece yarısına kadar "**Ben
istiyorum**" yazıp aşağıya yorum olarak atmanız yeterli. Yorumu atarken
isminizin ve mail adresinizin doğru olmasına dikkat edin. Kitabı
kazanmanız durumunda sizinle mail adresiniz üzerinden iletişime
geçeceğim. Eğer sadece tek bir kitap için talipseniz, "**Azure
İstiyorum**", "**C\# İstiyorum**", "**LINQ İstiyorum**" veya "**SQL
İstiyorum**" diye yorumunuza yazın lütfen :) Böylece işinize yaramayacak
bir kitabı kazanıp başka birisinin faydalanmasını engellemekten
kurtulmuş olursunuz. Eğer sadece "Ben istiyorum" yazarsanız kitaplardan
hepsine de talipsiniz demektir.

Geçen ay ek olarak bir de Twitter'da çekilişi RT edenler arkadaşlardan
birine hediye vermiştim. Çekiliş katılımı ciddi artmıştı :) Bu ay da
aynen devam. Twitter hesabınız varsa hemen aşağıdaki mesajı RT etmeyi
unutmayın derim.

> Kasım çekiliş kitapları burada! RT edenlere de bir kitap var :)
> [daron.yondem.com/tr/post/Kasim\_…](http://t.co/pPGAsFLz "http://daron.yondem.com/tr/post/Kasim_2012_Cekilis_Kitaplari")
>
> — Daron Yondem (@daronyondem) [Kasım 6,
> 2012](https://twitter.com/daronyondem/status/265853015871873024)

Hepinize bol şanslar!



*Bu yazi http://daron.yondem.com adresinde, 2012-11-6 tarihinde yayinlanmistir.*
