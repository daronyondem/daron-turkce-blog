---
FallbackID: 2834
Title: "INETA'daki görevimden ayrılırken..."
date: "2012-12-25"
EntryID: INETA_daki_gorevimden_ayrilirken
IsActive: True
Section: software
MinutesSpent: 0
Tags: 
---
# INETA'daki görevimden ayrılırken...
Yeni yıl yolda :) ve yine değişikliklerin zamanı geldi. Geçen sene INETA
Türkiye’deki [görevimi
devretmiştim](http://daron.yondem.com/tr/post/INETA_da_yeni_rolum_ve_INETA_TR_de_degisenler)
hatırlarsanız ve takiben INETA MEA’nın başkanlığına geçmiştim. 2012 sonu
ile beraber artık INETA MEA’daki görevimi de sonlandırmış bulunuyorum.
Böylece artık INETA’da bir görevim kalmamış oluyor.

Güzel günlerdi açıkçası. Özellikle INETA Türkiye’yi ilk devraldığım
seneler gerçekten güzel işler çıkarmıştık ortaya. 2008’deki INETA Summer
Hit, Capital Hit, Ege Hit :) sonrasında INETA NEXT serisi… Var mısınız
bir hatırlamaya, eski günleri yâd etmeye? :)

2008'in en efsane etkinliklerinden biriydi INETA Summer Hit :) "Yazın
ortasında kim gelecek?" yorumlarını hatırlar gibiyim :) 300 kişiyi
bulmuştuk. Yukarıda taaa o günlerden kalma etkinlik panelinin videosuna
göz atabilirsiniz :) Her zamanki gibi eğlenceli bir hafta sonu
geçirmiştik. Baktık güzel oluyor :) sonrasında bir de Ankara etkinliği
planlamıştık ki o da apayrı efsane olmuştu.

Capital Hit'i bizim için efsane yapan etkinliğe gitme şeklimiz oldu :)
Adını vermiyim :) Şimdi Google aramalarında mimlenmesin ama videoyu
izlerseniz eğer :) videodaki şöförümüz aslında başka bir INETA
etkinliğinin katılımcısıydı. Ankara'da bir etkinlik yapmaktan
bahsederken araya atlayıp (yanlış hatırlamıyorsam) "*Benim
babamın/amcamın minibüsü var*" deme hatasına düşen bu arkadaş :) Ankara
etkinliğine bizi götürmek zorunda kalmıştı :)

Daha neler neler... Anlatmakla bitmez. Ne etkinlikler yaptık, ne
maceralar yaşadık. Ama artık yaşlandım :) şaka şaka :) yaşlandım ama
konu ile alakası yok :)

Bugüne kadar INETA etkinliklerine gelen, beni yalnız bırakmayan herkese
çok teşekkürler. Merak etmeyin, bundan sonra da orada, burada kesin
karşılaşırız.

Yeni yılınız kutlu olsun!



*Bu yazi http://daron.yondem.com adresinde, 2012-12-25 tarihinde yayinlanmistir.*
