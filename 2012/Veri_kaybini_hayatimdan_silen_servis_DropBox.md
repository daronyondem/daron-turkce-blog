---
FallbackID: 2800
Title: "Veri kaybını hayatımdan silen servis": DropBox
date: "2012-2-21"
EntryID: Veri_kaybini_hayatimdan_silen_servis_DropBox
IsActive: True
Section: software
MinutesSpent: 0
Tags: Genel, Servisler
---
Çok uzun zamandır yazmak istediğim bir yazı hatta yazı türlerine bir
giriş olur umarım bu blogpostum. Kullandığım ve herkese de tavsiye
edebileceğim şeyler... yazıları... :) Bu yazıda değineceğimiz konu
malum, [DropBox](http://db.tt/Q8dcy7FE).

### Konumuz ne?

Konumuz online ortamda, bir diğer anlamda "Cloud"'ta backup ve file
storage. Dosyalarınızın bir kopyasını gerçek zamanlı olarak bulutlarda
tutup sürekli ve anlık bir yedek sahibi olmaktan bahsediyoruz. Eminim ki
sizin de aklınıza ilk gelen şey "Benim bilgisayarda 40GB datam var nasıl
olacak ki o iş?" sorusu olacaktır. Hemen kendi yaşadığım senaryoyu sizle
paylaşiyim.

![Bulutlarda
yedekleme...](media/Veri_kaybini_hayatimdan_silen_servis_DropBox/dropbox2.jpg)\
*Bulutlarda yedekleme...*

Yılbaşında kendime bir yılbaşı hediyesi olarak 50GB'lık bir
[DropBox](http://db.tt/Q8dcy7FE) hesabı aldım. Neden DropBox? gibi
sorulara sonra değineceğiz :) Laptop'ımdaki verilerin haftalık yedeğini
tutsam da hafta içerisinde yaptığım çalışmaların yok olabilmesi riski,
(laptop çalınması, bozulması vs) benim ciddi canımı sıkmaya başlamıştı.
Zaten içerisinde bulunduğum yoğun tempoda bir de bir haftalık bir
çalışmayı kaybetmeyi göze alamıyordum. Günlük backup senaryolarını da
denedim ama sağlıklı olmuyor itiraf etmek gerekirse.

Bunun üzerine gidip bir Cloud Backup senaryosu için DropBox hesabı
aldım. Laptop'umdaki tüm herşeyi zaten C'de bir klasörde tutuyordum :)
Yıllardır böyle yaparım. Yedeklemeyi, taşınmayı çok kolay hale
getiriyor. Klasöre baktım ve tam 40GB olduğunu gördüm. Harici disklerde
tuttuğum resim ve video arşivleri tabi ki buna dahil değil ama zaten
onların anlık yedeğinin alınmasına da gerek yok.

DropBox hesabımı alıp diskimdeki klasörü gösterdik sonra ilk upload 4
gün sürdü :) 4günlük bu upload bittikten sonra DropBox sürekli
değişiklikleri sync ederek efsanevi bir performans gösterdi!!! Geçen 1.5
aylık sürede evimde kullandığım 2Mbit hatta bile en ufak bir sıkıntı
veya değişiklik hissetmedim. Live Backup sürekli çalışıyor ve hiçbirşeyi
de etkilemiyor. Atıyorum Word ortamında çalışırken her Ctrl+S'in
doğrudan, anında cloud'a differential (sadece dosyadaki değişen
kısımlar) sync edilmesi süper bir hareket!

![DropBox
candır...](media/Veri_kaybini_hayatimdan_silen_servis_DropBox/dropbox.jpg)\
*DropBox candır...*

İtiraf etmem gerek ben bu kadar rahat çalışabileceğini tahmin
etmiyordum. 50GB hesapla beraber bir de PackRat aldım :) böylece her
dosyanın sınırsız geçmiş sürümleri ve silinen dosyaların da yedekleri
sınırsız olarak tutuluyor!

### Ne kadar para verdin?

Şimdi tüm bunları yazmamın aslında birkaç nedeni var. Birincisi eğer siz
de benim gibi bu işin düzgün çalışacağından şüpheli iseniz.. emin olun
süper çalışıyor. Hayatımı değiştiren servislerden biri oldu
[DropBox](http://db.tt/Q8dcy7FE)! Reklam gibi olacak ama :) "artık
korkmuyorum" :D veri kaybı diye birşey yok hayatımda. 50GB alan için
DropBox'a yıllık 100\$ veya aylık 10\$ ödüyorsunuz. Bence bunlar verilen
hizmet için çok kabul edilebilir rakamlar. Ayrıca DropBox'ın bir de
2GB'lık ücretsiz hesap seçeneği var. Öğrenciler eğer EDU uzantılı
mailleri ile hesap açarlarsa referral'lar ile beraber 16GB'a kadar
ücretsiz hesaba sahip olabiliyorlar.

### Birden çok bilgisayarda çalışanlar için ideal!

DropBox reklamı devam ediyor :) ama adamlar hak ediyor cidden. DropBox
hesabımı alırken rakip olarak incelediğim bir diğer servis de
SugarSync'di. SugarSync özellikle dosya paylaşımı konusunda daha
kuvvetli. DropBox bilgisayarınızda Sync edeceği herşeyin tek bir root
folder altında olmasını beklerken SugarSync farklı lokasyonları
alabiliyor. Bu benim için çok büyük bir dert olmasa da bence hoş bir
özellik. Fakat diğer yandan Dropbox'ın benim vaz geçemeyeceğim bir
özelliği var! "LAN Sync". Eğer siz de benim gibi birden çok bilgisayar
kullanıyorsanız bu bilgisayarlar arası dosyaların sync tutulması da
dertleriniz arasında olabilir. Dropbox'da bir hesap açtıktan sonra
istediğiniz kadar bilgisayara hesabınızı yükleyebilirsiniz. Böylece tüm
bilgisayarlardaki dosyalar birbiri ile ve cloud ile sync olacak. İşin
güzel tarafı ise eğer bu bilgisayarlar aynı network'deyse sync işlemi
tamamen internal network'de de yapılabiliyor. Yani bir bilgisayar zaten
sync olmuştu Cloud ile, diğerini açtınız. Diğer bilgisayarın sync olması
için Cloud'dan değişiklikleri download etmesi gerekmiyor, network'de
aynı DropBox hesabının yüklü olduğu diğer PC'den direk değişikleri
alabiliyor! Bu muhteşem bir artı! Özellikle farklı durumlarda farklı
bilgisayarlar ile dışarı çıkan birisi iseniz bilgisayarınıza sürekli
güncel oluyor. SugarSync'de maalesef tüm sync işlemleri Cloud üzerinden
olmak zorunda. Yani aynı network'de de olsalar tüm PC'ler için cloud'dan
tekrar indiriliyor dosyalar.

### Güvenlik

Son zamanlarda [DropBox'dan](http://db.tt/Q8dcy7FE) "Muhteşem birşey"
diye bahsettiğim bazı arkadaşlarım "ya güvenlik?" sorusunu sordular :)
Bilgisayarınıza yüklediğiniz DropBox client'ı her veriyi önce AES-265
ile encrypt ediyor ve sonra cloud'a gönderiyor. Bağlantı zaten SSL ile
korunmuş durumda. SugarSync'de durum biraz daha kötü çünkü client veriyi
cloud'a göndermeden önce değil de gönderildikten sonra encryption sunucu
tarafında yapılıyor :( DropBox burada da bir adım önce çıkıyor.

### Paylaşım

DropBox'ın paylaşım özellikleri çok kompleks değil. O konuda SugarSync
biraz daha iyi. Ama itiraf etmek gerekirse bana DropBox'takiler yetiyor.
Herkese açık klasörler tanımlayıp, dosyaları atıp linkini
paylaşabiliyorsunuz. Sevdiğim tarafı :) dosya upload'u arkaplanda
DropBox client'ı tarafından yapılıyor ve upload başlamadan bile upload
bitinceki dosya linkini alabiliyorsunuz :) Böylece dosya paylaşmak için
DropBox public klasörüne dosyayı sürüklemem, hemen bir sağ tık ile linki
almam yeterli oluyor. Upload'un zaten arkadan halledileceğini biliyorum
:)

Ayrıca bir de paylaşımlı klasörler var DropBox'ta ;)

### Sonuç

[DropBox](http://db.tt/Q8dcy7FE) candır! :) Paralı seçenekleri
kullanmasanız da (ki deneyin derim) 2-16GB arası ücretsiz hesap alıp bu
lüksü yaşayın derim.

Not: Bu makaledeki tüm [DropBox](http://db.tt/Q8dcy7FE) linkleri
referral linkidir ;) Sonra "vay çakaaal" gibi tepkiler görmiyim :)


