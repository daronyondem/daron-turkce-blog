---
FallbackID: 2829
Title: "giik.FM'den haberler; yeni PodCast ve hafta sonu Surface buluşması!"
date: "2012-11-15"
EntryID: yeni_PodCast_ve_hafta_sonu_Surface_bulusmasi
IsActive: True
Section: software
MinutesSpent: 0
Tags: Podcast, Windows 8, Windows Phone 8
---
Genelde böyle salt duyuru postları çıkmam bloga biliyorsunuz :) ama
sanırım bir süre yapmam gerekecek :) en azından
herkes[giik.fm](http://www.giik.fm)'i takip etmeye alışana kadar
veya[twitter üzerinden](http://www.twitter.com/daronyondem) beni takip
edene kadar :) Sonra "bizim haberimiz olmadı" gibi mailler alıyorum ve
doğal olarak da üzülüyorum. Peki nedir meselemiz?

### giik.FM 4. PodCast yayında!

Evet, daha şurada ne kadar oldu ki? Dördüncü podcaste gelmişiz bile.
Dördüncü podcastimizde hem genel gelişmeleri, haberleri inceliyoruz hem
de özellikle Microsoft'tan Windows 7 ve 8'in kahramanı **Steven
Sinofsky**'nin ayrılışını tartışıyoruz. Neden ayrılmış olabileceği
üzerine dedikodular yapıyoruz :) tabiri caiz ise. Umarım bu giik.fm'in
benim yurt dışından katıldığım son kaydı olur :) Pek rahat olmuyor
itiraf etmek gerekirse.

### giik.FM ilk buluşmasını Surface Görücü Günü ile yapıyor!

Klasik, "Surface görücüye çıkıyor" diye başlık atarlar ya :) işte tam da
onu yapıyoruz bu hafta sonu. giik.FM olarak buluşuyoruz, hem sizlerin de
katılımı ile bir PodCast çekiyoruz hem de gelen herkes birinci elden
Microsoft'un Surface RT'sini inceleme şansı yakalıyor. Detaylar, buluşma
yeri ve saati tabi ki yine[giik.fm
sitesinde](http://giik.fm/giik-fm-surface-bulusma-gunu/)! Bol sohbetli
bir pazar günü geçireceğimizi tahmin ediyorum. Herkesi bekleriz ;)

Hala izlemediyseniz[Surface RT Unboxing
videosu](http://www.youtube.com/user/daronyondem/featured)na da bir göz
atın isterseniz gelmeden önce :) Haberler bu kadar. Görüşmek üzere!


