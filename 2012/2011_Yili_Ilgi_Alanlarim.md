---
FallbackID: 2751
Title: "2011 Yılı İlgi Alanlarım"
date: "2012-1-16"
EntryID: 2011_Yili_Ilgi_Alanlarim
IsActive: True
Section: software
MinutesSpent: 0
Tags: .NET Framework 4.0, .NET Framework 4.5, ASP.NET, ASP.NET 4.0, ASP.NET 4.5, Windows Azure, HTML5, IE 10, Metro UI, Seminer, Silverlight 5, SQL Server 2008, SQL Server 2012, Windows 8, Windows Phone, Windows Phone 7, Windows Phone 7.5, WinRT, WPF
---
# 2011 Yılı İlgi Alanlarım
Geçen gün son bir yıldır yaptıklarımla ilgili MVP nominasyonu için rapor
hazırlıyordum. Evet, tabi bilmeyenler için ufak bir açıklama yapiyim
burada :) veya yapmiyim siz
hızlıca[şuradaki](http://daron.yondem.com/tr/search/MVP) yazılara bir
göz atın. Özetle, MVP programı için kişilerin değerlendirilmesi
sürecinde Microsoft "**ne yaptın geçen bir senede gönüllü olarak**" diye
bir soruyor. Aslında soru bu kadar basit değil, ölümcül detaylı bir
rapor hazırlamanız ve herşeyi kanıtlamanız vs vs gerekiyor (Benim
hazırlamam bir gün sürdü... şaka değil). Peki bunlardan size ne :)
Konuya geliyorum....

İşte tam da bu hazırlıkları yapıp son bir sene boyunca yaptıklarıma,
yazdıklarıma baktım da... o arada aklıma geldi... Neden ben her sene
çıkardığım bu raporların özellikle teknoloji eğilimiyle ilgili kaba bir
sonucunu yayınlamıyorum? Böylece aslında ilginç bir şekilde yıllar
arasındaki gidişatı da görebiliriz. Aslına bakarsanız ben de kendi
vardığım sonuca şaşırdığım için bunu paylaşmak istedim. Bakalım
önümüzdeki yıllarda da bu şekilde raporları paylaşabilirsem bir gün
dönüp 5-10 yıla topluca bakmak ilginç olabilir :)

![2011 Yılı İlgi
Alanlarım](media/2011_Yili_Ilgi_Alanlarim/2011_rapor.jpg)
*2011 Yılı İlgi Alanlarım*

Yukarıda gördüğünüz sonuç sadece gönüllü yaptığım seminerler,
yazdıklarım vs ile ilgili ama ilginç bir şekilde paralı iş hayatım
diyebileceğim kısımla da çok ciddi şekilde paralel bir sonuç var ortada
:) Bu kadar doğru bir rapor çıkabileceğini tahmin etmiyordum. Sonuç beni
hem bu açıdan şaşırttı hem de yüzdeleri yazılı görmek değişimin farkına
varmam adına hafif bir dürtükleme etkisi yarattı :)

### İlginç sonuçlar...

1.  En ilginci WPF ile neredeyse hiç uğraşmamış olmam. Gerçekten geriye
    dönüp baktığımda belki de en kökleri sağlam, Windows'un göbeğinde
    oturan WPF ile uğraşmamış olmam ilginç. Daha ilginci şimdi
    düşünüyorum da WPF ile ticari olarak de hiç proje yapmadım son bir
    senede...
2.  Windows 8'in daha bu kadar erkenken ve Eylül'de elimize birşeyler
    ulaşmışken %8'i kapması da ilginç :)
3.  Windows Azure tarafının %21'yi bulduğunu tahmin etmiyordum. Ticari
    tarafta bu yüzde şu an çok daha yüksek, özellikle son 6 aydır... ama
    ürünün Türkiye'ye gelmemiş olması nedeniyle çılgın paylaşımlarda
    bulunamadım. Buna rağmen %21 cidden yüksek bir yüzde. Demek ürün
    gelse :) neler neler olacak...
4.  Silverlight tarafı yüksek gibi gözükse de önceki senelere göre benim
    hissiyatım oranın düştüğü yönünde. Elimde tabi ki net istatistik yok
    :) İleriki yıllarda bu çalışmam sayesinde bu gibi durumları net
    istatistiklerden konuşabiliriz. Ama içimdeki hissiyat o yönde. Bunun
    nedeni tabi ki "SL Öldü" dedikoduları yüzünden değil :) Tam tersine
    ürünün olgunlaşıp yavaş yavaş "öğrenme/ustalaşma" sürecinden
    "kullanma" sürecine geçilmesi ile alakalı.

Bakalım seneye neler olacak ;) yine bu zamanlar yayınlarım herhalde
raporumu ;)

Kendinize çok iyi bakın.



*Bu yazi http://daron.yondem.com adresinde, 2012-1-16 tarihinde yayinlanmistir.*
