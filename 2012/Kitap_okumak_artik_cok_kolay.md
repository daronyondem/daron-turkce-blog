---
FallbackID: 2832
Title: "Kitap okumak artık çok kolay!"
date: "2012-12-4"
EntryID: Kitap_okumak_artik_cok_kolay
IsActive: True
Section: software
MinutesSpent: 0
Tags: 
---
Kitap okumak bazıları için hala korkulu bir "edinilemeyen alışkanlık"
olarak durur. Ben bunu biraz da "çalışkanlık" ve "tembellik" arasındaki
ilişkiye benzetiyorum veya az-çok uyuma alışkanlığı gibi birşey. Birine
alışırsanız diğerine geçmek çok zor gelebiliyor ama alıştığınızda ise
herşey çok normal ve doğal :) Malum benim için kitap okumak vaz geçilmez
birşey. Bunun nedenlerinden ilki tabi ki mesleğimiz ama özellikle bu
yazıda ben konuyu mesleki kitapların dışında tutacağım çünkü mesleki
kitaplar zaten bir anlamda "ekmek parası" çerçevesinde okunması gereken
kitaplar oysa çoğu kişinin zorlandığı belki de diğerleri... yani size
tahmin etmediğiniz faydaları kazandırabilecek hatta bazen faydalı
olduğunu yıllar sonra algılayabileceğiniz kitaplar.

### Zamanım yok!

Kitap okuyamamakla ilgili en büyük özür genelde "Zamanım yok" oluyor.
Gerçekten de yok. Oradan oraya koşuştururken kitap okumak için zaman
ayırmak cidden çok zor. Bazen ufak bir zaman aralığı bulduğunuzda ise
kitabınızı yanınıza almadığını görüyorsunuz :) Kolay değil tabi 300
sayfa kitabı "belki okuma fırsatı bulurum" diye çantada taşımak değil
mi? Dalga geçmiyorum, cidden öyle. Her haltımızı cep telefonu boyutuna
soktuğumuz bu günlerde kitap taşımak gerçekten de pek hoşumuza gitmiyor.
Ama sizin için çözümlerim var :)

### E-Book = Kindle!

"Eski haber bunlar" diyebilirsiniz. Ama durun, bir beni dinleyin :)
Bilmeyenler için kısaca Kindle'dan bahsedecek olursak; e-Ink ekrana
sahip bir[e-kitap okuyucusu
Kindle](http://www.amazon.com/gp/product/B007HCCOD0/ref=amb_link_365798502_2?pf_rd_m=ATVPDKIKX0DER&pf_rd_s=center-1&pf_rd_r=10MD0GXHZH33VMY3VFHZ&pf_rd_t=101&pf_rd_p=1404708322&pf_rd_i=507846).
Amazon tarafından üretilen, satılan ve Amazon'un e-book satış sistemi
ile de entegre olan efsanevi bir cihaz. Yaklaşık üç yıldır
kullanıyor(d)um ve süper memnun(d)um. Neden geçmiş zamanla konuşuyorum?
Çünkü son bir aydır Kindle'ımı bir iPad Mini ile değiştirdim. Kesinlikle
tavsiye ederim. e-Ink ekranlar ne kadar mucizevi olsalar da normal bir
LED ekranda da parlaklığı elle ayarladığını sürece saatlerce kitap
okuyabilirsiniz. 7-8 saat durmadan okumama rağmen e-Ink'e kıyasla ekstra
bir yorgunluk vs yaşamadım. Neyse, konumuz bu değil :) Konumuz aslında
böyle bir cihaz alsanız da istediğiniz kadar kitap okuyamayacağınız.
Neden mi?

İster iPad olsun ister Kindle... hep yanınızda taşıyacak mısınız? Eğer
"Evet" diyorsanız süper. Sizden mutlusu yok :) Ama benim için durum
böyle değildi. Yanıma almak istediğimde şarjı boşalmış bir iPad çoğu
zaman hayallerimi yıkıyor :) Sorun şu ki teknolojik tembellik yine
kendini gösteriyor ve iPad Mini gibi bir cihazı bile hep yanımda
taşımıyorum. Durum böyle olunca da her boş zamanı değerlendirip kitap
okuyamıyorum. Peki bu sorunu nasıl çözeriz?

### iPhone, Windows Phone ne varsa... hepsi birer Kindle!

Cep telefonunu yanından ayıran var mıdır bilmiyorum :) ama ben
ayırmıyorum. Her zaman yanımızda olan bir alet cep telefonu. O zaman
kitaplarımızı telefona taşısak? Kindle'ın hem iPhone hem de Windows
Phone için uygulamaları var. İstediğiniz gibi ayarlayarak kitapları
download edip offline okuyabiliyorsunuz. Ben bu uygulamaları ilk
gördüğümde "Yahu o ufacık ekranda kitap mı okunur?" demiştim.. ama
okunuyor hem de paşalar gibi okunuyor :) Starbucks'ta kahve sırası
beklerken, sokakta arkadaşınızı beklerken... Özetle her boş geçen
zamanda telefonunuzu açıp hemen kitap okumaya başlayabiliyorsunuz.
Biliyorsunuz ki kitabınız hep yanınızda. Bu süper birşey! Kindle'ın
iPhone, Windows 8, Windows Phone 8 uygulamalarının hepsi de online sync
olabiliyor. Yani telefonda bıraktığınız sayfa iPad'de karşınıza geliyor
veya tam tersi iPad'de bıraktığınız sayfa Windows Phone'da karşınızda
oluyor.

### Daha da fazlası! Audible!

Sanırım artık "zamanım yok" deme şansınız yok. Ama hala tüm boş
zamanları kullanmadık :) Yürürken kitap okuyabilmek ister miydiniz?
Araba kullanırken? :) Çözüm "Audiobook". Kulaklığı takın ve kitabı
dinleyin. Amazon'un[Audible](http://www.audible.com/) sitesi zengin bir
audiobook kütüphanesin sahip. Audiobook'lar normal kitaplara göre biraz
daha pahalı ama normalde hiç kazanamayacağınız bir zamanı
değerlendirmenizi sağlıyorlar. Ben yaklaşık son bir yıldır audiobook
dinliyorum ve dinleme istatistiklerime baktığımda her gün kazandığım
zamana o kadar şaşırdım ki... En basit metroyla bir yere gitme
hareketinde bile en az 1-2 saat kaybediyoruz. Ortalama bir audiobook 10
saat desek metro ile bir yere gittiğiniz (İstanbul örneği için üzgünüm)
5 günde bir kitap bitirme şansınız var! İnanılmaz.

Böylece her anı değerlendirebilirsiniz. Artık "Kitap okumak için zamanım
yok" gibi sebepler geçerli değil maalesef. Teknoloji basit bir şekilde
öyle bir yere geldi ki... kitap okumak artık çocuk oyuncağı.

### Dijital kitapları sevmiyorm... Ama ya kitabın kokusu...

İtiraf ediyorum kitap kokusu konusunda bir çözümüm yok :D Girişimci bir
arkadaş buradan bir fırsat çıkartabilir mi bilmiyorum :) ama şaka bir
yana dijitalleşme bazı duyguları kaybetmemize neden oluyor da olabilir.
Örneğin ben "kütüphane" manzarasının verdiği motivasyona kesinlikle
inanıyorum. Okuduğunuz kitapları bir kütüphanede görmenin verdiği haz
daha çok kitap okumaya motive eder. En azından bende durum böyle
oluyordu :) Okuduğum bir kitabı çöpe atıp, "Tamam bitti işim"
diyemiyordum. Ama tabi eninde sonunda o kitaplar atılıyor, yani nereye
kadar biriktireceksin ki? Ama benim bu soruna da çözümüm var!
Evet! [Goodreads](http://www.goodreads.com/daronyondem)!

[GoodReads](http://www.goodreads.com/daronyondem) kesinlikle okuma
alışkanlıklarımı değiştiren ve muhteşem kitaplara ulaşmamı sağlayan bir
site oldu. Facebook'un Kitap Toplulukları versyonu gibi birşey.
Arkadaşlarınızın okudukları kitapları görebiliyor, satın almak veya
okumak istediğiniz kitapların listesini tutabiliyor, okuduklarınızı
sanal kütüphanenizdeki raflara koyabiliyor ve en güzeli okumak
isteyebileceğiniz bir kitapla ilgili okuyanların süper yorumlarını
okuyabiliyorsunuz. Çoğu kitap yazarı da sistemin üyesi. Örneğin ben bir
kitapla ilgili olumsuz bir yorum yapmıştım ve yazardan direk teşekkür
mesajı geldi. İnanamamıştım :) GoodReads evinizdeki bir kütüphaneden öte
mahallenizdeki eksik bir kütüphanenin getiremediği sosyalliği de
başarılı bir şekilde hayatınıza katabilir.

### Özetle... kitap okumak şekil değiştirdi.

Kitap okumak kesinlikle şekilde değiştirdi. Yeni şekli ile bu
alışkanlığı kazanmanız veya daha çok kitap okumanız kesinlikle mümkün
olabilir. İster bir e-kitap okuyucu satın alıp deneyin, ister var olan
telefonunuzu kullanın, belki de okumayı sevmiyorsanız audiobook
seçeneklerine göz atın derim. GoodReads'e üye olmayı düşünürseniz,
arkadaşlık isteklerinizi de bekliyorum :) ama lütfen sürekli teknik
kitaplar ekleyerek canımı sıkmayın :P veya üye olduğunuz anda
çocukluktan beri bitirdiğiniz tüm kitapları girip kütüphane şişirmeye
çalışmayın :)

Görüşmek üzere ;)


