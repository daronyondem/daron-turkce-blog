---
FallbackID: 2830
Title: Nokia Lumia lansmanı dün gerçekleşti!
PublishDate: 11/22/2012
EntryID: Nokia_Lumia_lansmani_dun_gerceklesti
IsActive: True
Section: software
MinutesSpent: 0
Tags: Nokia, Windows Phone 8
---
Dün Nokia'nın Lumia Türkiye lansmanı vardı! Evet sonunda Nokia Windows
Phone 8'ler Türkiye'de. Aslına bakarsanız birkaç haftadır satışlar
online olarak zaten başlamıştı ve hatta ilk dağıtımların stokları bitmiş
bile :) İtiraf etmek gerek ki ne Nokia ne de Microsoft bu kadar hızlı
bir satış beklemiyordu :) Neyse, konumuza dönersek :) dün Lumia Türkiye
lansmanı gerçekleşti. Lansman'da bir de yazılımcılar için bölüm ayrıldı.
Maalesef lansman herkese açık değildi :( Nokia özel olarak davetiye
göndererek iş ortaklarındaki yazılımcıları çağırdı. Toplam 50 kişilik
bir kontenjan ayrılmıştı developer track için.

![Nokia Lansman'daki
oturumum...](http://cdn.daron.yondem.com/assets/2830/nokia_lansman.jpg)\
*Nokia Lansman'daki oturumum...*

Katılımın developer tarafında az tutulması dışında (basın ve bayi
tarafında sanırım bir 500 kişi vardı) herşey çok güzeldi. Yukarıdaki
fotoğrafta developer odamızın tasarımını görebilirsiniz :) Bembeyaz :)
Gün boyunca 5-6 oturum gerçekleşti. Nokia Developer Champion'lar olarak
biz de **Özkan Altuner** ile birer oturum sunduk. Benim oturumun konusu
Windows Phone'daki haritaydı. Özellikle Nokia'da Nokia Drive ve Nokia
Maps entegrasyonu ve offline harita kullanımı cidden süper! ;) Umarım
yakında bunları bloga yazma fırsatı da bulurum.

![Lansman sonunda Kenan Doğulu
konseri..](http://cdn.daron.yondem.com/assets/2830/konser.jpg)\
*Lansman sonunda Kenan Doğulu konseri..*

Günün sonunda gece yemeği ve sonrasında da günün bombası :) **Kenan
Doğulu** konseri gerçekleşti. Kenan Doğulu hayranı sayılmam, denk
gelirse dinlerim ama aramam :) Ama şunu söylemem gerek ön yargılarım
veya uzaktan izlenimimi kırdı. Eğlenceli bir show yapmanın yanı sıra ben
özellikle sahnedeki ekibin kendi içindeki eğlencesini kıskandım :) Hani
ben de kod yazarken eğleniyorum da bu kadar makara yapmıyoruz arkadaş :)
Ekip içi uyumları ve işlerini yaparken aldıkları zevk takdir edilesiydi.
Evet, evet... farkındayım :) konumuz o değil.

Güzel bir lansman geldi, geçti özetle. Aralık gibi Lumia 820'ler de
satışta olacak. Son 4-5 gündür ben de Lumia 920 kullanıyorum. Yakında
bir yazı ile yorumlarımı ayrıca sizlerle paylaşacağım ama genel olarak
pozitif diyebilirim. Biraz daha zaman geçsik bakalım :) dediğim gibi
sonrasında yorumlarını ayrı bir yazı olarak yazacağım.

Kendinize çok iyi bakın! Görüşmek üzere.


