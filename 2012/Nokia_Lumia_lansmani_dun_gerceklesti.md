# Nokia Lumia lansmanı dün gerçekleşti!
Dün Nokia'nın Lumia Türkiye lansmanı vardı! Evet sonunda Nokia Windows
Phone 8'ler Türkiye'de. Aslına bakarsanız birkaç haftadır satışlar
online olarak zaten başlamıştı ve hatta ilk dağıtımların stokları bitmiş
bile :) İtiraf etmek gerek ki ne Nokia ne de Microsoft bu kadar hızlı
bir satış beklemiyordu :) Neyse, konumuza dönersek :) dün Lumia Türkiye
lansmanı gerçekleşti. Lansman'da bir de yazılımcılar için bölüm ayrıldı.
Maalesef lansman herkese açık değildi :( Nokia özel olarak davetiye
göndererek iş ortaklarındaki yazılımcıları çağırdı. Toplam 50 kişilik
bir kontenjan ayrılmıştı developer track için.

![Nokia Lansman'daki
oturumum...](media/Nokia_Lumia_lansmani_dun_gerceklesti/nokia_lansman.jpg)\
*Nokia Lansman'daki oturumum...*

Katılımın developer tarafında az tutulması dışında (basın ve bayi
tarafında sanırım bir 500 kişi vardı) herşey çok güzeldi. Yukarıdaki
fotoğrafta developer odamızın tasarımını görebilirsiniz :) Bembeyaz :)
Gün boyunca 5-6 oturum gerçekleşti. Nokia Developer Champion'lar olarak
biz de **Özkan Altuner** ile birer oturum sunduk. Benim oturumun konusu
Windows Phone'daki haritaydı. Özellikle Nokia'da Nokia Drive ve Nokia
Maps entegrasyonu ve offline harita kullanımı cidden süper! ;) Umarım
yakında bunları bloga yazma fırsatı da bulurum.

![Lansman sonunda Kenan Doğulu
konseri..](media/Nokia_Lumia_lansmani_dun_gerceklesti/konser.jpg)\
*Lansman sonunda Kenan Doğulu konseri..*

Günün sonunda gece yemeği ve sonrasında da günün bombası :) **Kenan
Doğulu** konseri gerçekleşti. Kenan Doğulu hayranı sayılmam, denk
gelirse dinlerim ama aramam :) Ama şunu söylemem gerek ön yargılarım
veya uzaktan izlenimimi kırdı. Eğlenceli bir show yapmanın yanı sıra ben
özellikle sahnedeki ekibin kendi içindeki eğlencesini kıskandım :) Hani
ben de kod yazarken eğleniyorum da bu kadar makara yapmıyoruz arkadaş :)
Ekip içi uyumları ve işlerini yaparken aldıkları zevk takdir edilesiydi.
Evet, evet... farkındayım :) konumuz o değil.

Güzel bir lansman geldi, geçti özetle. Aralık gibi Lumia 820'ler de
satışta olacak. Son 4-5 gündür ben de Lumia 920 kullanıyorum. Yakında
bir yazı ile yorumlarımı ayrıca sizlerle paylaşacağım ama genel olarak
pozitif diyebilirim. Biraz daha zaman geçsik bakalım :) dediğim gibi
sonrasında yorumlarını ayrı bir yazı olarak yazacağım.

Kendinize çok iyi bakın! Görüşmek üzere.



*Bu yazi http://daron.yondem.com adresinde, 2012-11-22 tarihinde yayinlanmistir.*
