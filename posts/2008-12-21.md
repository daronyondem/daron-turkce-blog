# Bir SilverNight geçti... 

Süper bir geceydi. Neden mi? :) Tabi ki SilverNight yüzünden. Talihliler
arasında yer alamayanların unuttuğunu tahmin ettiğim **SilverNight**
etkinliğimizi bu sabah bitirdik. Tüm etkinliği canlı olarak
[silvernight.ms](http://www.silvernight.ms) üzerinden de yayınladık.
Gelen SMS'lerden ve maillerden yola çıkarak izleyenlerin %25'inin sorun
yaşadığını gördüm :) Herhalde internet bağlantılarından olsa gerek. Beni
şaşırtacak şekilde gece yarısı 3'te bile 40'a yakın izleyicimiz varmış!
Bugün istatistiklere bakınca şaşırmadım desem yalan olur.

![SilverNight
başlıyor...](../media/Bir_SilverNight_gecti/21122008_3.jpg)\
*SilverNight başlıyor...*

**Neler yaptınız? Nasıl yaptınız?**

Dün akşam 08.00'da Taksim'den servisimiz kalktı ve Koç Üniversitesi'nde
doğru yolculuğumuz başladı. Üniversiteye ulaştığımızda canlı yayın
hazırlıklarını da yaptıktan sonra 10.30 gibi bir video portalı yaparken
ihtiyaç duyacağımız Silverlight ile ilgili bilgileri aktarmaya başladım.
Hem tasarım, hem programlama, hem de veri tabanı bağlantılarına kadar
değindik. Hatta hızlıca LINQ konusunu bile işledik. Tabi benim yine
gevezeliğim tuttu ve bir baktık ki saat gece yarısı 03.00 olmuş!

![Herkes çok heyecanlı
:)](../media/Bir_SilverNight_gecti/21122008_2.jpg)\
*Herkes çok heyecanlı :) Hangi grup birinci olacak?*

Tabi detayları atlamiyim. Tam gece yarısında pizzalarımız geldi :) Sonra
sponsorlarımızdan RedBull geldi :) Güzel bir doping yapmayı unutmadık.
Neyse gece yarısı 03.00'a geri dönelim. Hazırlayacağımız video
portalının tanımını yaptık, detayları belirledik ve 5 ayrı grup
oluştururduk. Her grup kendi portalını yazmaya başladı. Sabah 08.00'da
gruplar hazırlamış oldukları portalları tüm gruplara sundular. 5 gruptan
4'ü ortaya bir şeyler çıkarabildi. Oylamalar sonrasında benim de favorim
olan "**DeveDizayn**" grubu birinci oldu. Tam olarak skor tablosu şöyle;

**Birincili** : Devedizayn\
**İkincilik** : Grup 1 Gece\
**Üçüncülük**: Grup Dinçer\
**Sonuncu** : Komedi Dans Üçlüsü

Tüm etkinliği videoya çektik fakat ekranlar pek iyi çıkmamış maalesef :(
Ama ben çoğu videoyu hazırlayarak sizinle buradan paylaşacağım. Minibüs
yolculuğumuzdan tutan grupların projeleri yaparkenki halleri ve
projelerini sundukları sunumlara kadar hepsinin video kayıtları mevcut
:) Eminim izlerken siz de bizim kadar eğleneceksiniz. Tabi tüm bu
içeriği hazırlamam için bana biraz zaman vereceğinizden eminim :)

![SilverNight sonrası, sabah evlere dağılmadan
önce!](../media/Bir_SilverNight_gecti/21122008_1.jpg)\
*SilverNight sonrası, sabah evlere dağılmadan önce!*

Şimdilik aktivitenin fotolarından elime ulaşanları sizlerle paylaşıyorum
:)

<http://cid-8eca4439fd9a640f.skydrive.live.com/browse.aspx/SilverNight%202008%20Istanbul?link=0>

Ayrıca her 4 grubun da yapmış olduğu projelerin kaynak kodlarını
aşağıdan indirebilirsiniz. Birinci olan grubumuzun projesini CodePlex'e
yükleyerek ileriki SilverNight etkinlikleri ile projeyi büyütmeyi de
düşünüyoruz :) Yakında siteyi yayına alıp sizlerle adreslerini
paylaşacağım.

[Birinci Proje - 21122008\_01.rar (2,08
MB)](../media/Bir_SilverNight_gecti/21122008_01.rar)\
[İkinci Proje - 21122008\_02.rar (537,82
KB)](../media/Bir_SilverNight_gecti/21122008_02.rar)
 [Üçüncü Proje - 21122008\_03.rar (818,55
KB)](media/Bir_SilverNight_gecti/21122008_03.rar)\
 [Sonuncu Proje - 21122008\_04.rar (515,5
KB)](media/Bir_SilverNight_gecti/21122008_04.rar)

SilverNight'a katılan herkese çok teşekkürler. Ayrıca özellikle **Koç
Üniversitesi Bilgisayar Kulübü**, sevgili MSP'lerimiz **Yiğit Kıran** ve
**Yasemin Avcular**'a çok çok teşekkür ediyorum. Sizler olmasaydınız
böyle güzel bir gece geçiremezdik. Ayrıca aldığınız hediyeyi de hiç
unutamayacağım :)

![Bu hediyeyi unutmayacağım
:D](../media/Bir_SilverNight_gecti/21122008_4.jpg)\
*Bu hediyeyi unutmayacağım :D*

En kısa zamanda etkinlik videoları ile görüşmek üzere ;)


*Bu yazi http://daron.yondem.com adresinde, 2008-12-21 tarihinde yayinlanmistir.*