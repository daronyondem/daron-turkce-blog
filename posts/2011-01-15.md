# Visual Studio'da artık Razor var! WebMatrix ve ASP.NET MVC3 Çıktı! 

Dün WebMatrix ve beraber ASP.NET MVC3 release oldu! Artık her ikisi de
rahatlıkla projelerde kullanılabilir durumda. Her iki ürünün aynı anda
release olması özünde çok mantıkı. Sonuç olarak Razor syntax'ı hem MVC3
de bir View Engine olarak çok değerli hem de ASP.NET Web pages konsepti
ile WebMatrix'in can damarı. WebMatrix IDE'sine bakıldığında çok büyük
değişikliker yok. İlginizi çekeceğinizi düşündüğüm esas konu Visual
Studio tarafında :)

![Razor ile Web Site
Development](../media/Visual_Studio_da_artik_Razor_var_WebMatrix_ve_ASP_NET_MVC3_Cikti/14012011_1.png)\
*Razor ile Web Site Development*

Artık Visual Studio içerisinde "File / New Web Site" dediğimizde
seçeneklere bir template daha eklenmiş oldu. Yeni bir web sitesi
yaratırken aynı WebMatrix'ten olduğu gibi Visual Studio içerisinden de
Razor'ı kullanabiliyorsunuz. Diyeceksiniz ki "Zaten MVC3 ile geliyordu?"
evet ama orada Razor sadece bir view engine. MVC3 haricinde Razor ile
normal bir ASP.NET Web Site yaratma şansınız da var. Bu durumda da
WebMatrix IDE'sinde olduğu gibi kodları CSHTML / VBHTML dosyaları ile
mixliyorsunuz.

Visual Studio içerisinde Razor ile ASP.NET projeleri yaratıldığında
WebMatrix'teki SQL Compact Edition'a karışılık doğrudan SQLEXPRESS
kullanılıyor. Bu seçenek WebMatrix IDE'sinde sadece bir migration
seçeneği olarak gelirken Visual Studio'dan bu tarz projelere başlayanlar
için bir anlamda migration yapılmış olarak başlıyor proje.

![Visual Studio içerisinden Razor projesi
yaratınca.](../media/Visual_Studio_da_artik_Razor_var_WebMatrix_ve_ASP_NET_MVC3_Cikti/14012011_2.png)\
*Visual Studio içerisinden Razor projesi yaratınca.*

Yukarıdaki manzara da görebileceğiniz üzere projenin içinde bir
adminitrasyon kısmı da mevcut. Bu kısımda sadece kullanıcı kaydı vs
işlemleri için örnekler bulunuyor. Maalesef ki "File / New Web Site"
menüsünde Razor ile "Empty Web Site" seçeneği yok. Sanırım ilk başlayan
her projede lazım olur :) mantığı ile bunları mecburi kılmışlar fakat
tabi ki hepsini silip ortamı temizlemek de mümkün.

Razor tabanlı ASP.NET projelerini Visual Studio tarafına almanın veya bu
tarafta geliştirmenin en büyük iki avantajı şu anda WebMatrix tarafında
zayıf/eksik olan Intellisense, debugging özellikleri olarak görülebilir.
Ayrıca Razor - ASP.NET Web Pages ile beraber LINQ2SQL veya Entity
Framework gibi ASP.NET'in diğer avantajlarından da faydalanmak
isterseniz IDE olarak Visual Studio desteği kritik. Normalde bu yapıları
WebMatrix içerisinden kullanmak neredeyse mümkün değil.

Aslında genele baktığınızda manzara şimdi çok daha garip geliyor
olabilir. Razor ile ASP.NET Web Pages WebMatrix içerisinde farklı bir
seviyede konumlandırılırken Visual Studio içerisinde çok daha farklı bir
seviyeye çıkmış oluyor. Hatta daha da ileri gidip bir sonraki adımda
MVC3'te view engine oluyor. Bu karışıklığın kısa vadede ciddi akılları
karıştıracağı kesin. Microsoft tarafında genel anlamda öngörülen senaryo
şu; developer WebMatrix ile sektöre girer, Razor'ı kullanırken data
access dahil herşeyi WebMatrix'teki SQL Compact ile çözer ve ilerler.
Yapılan sitenin yoğunluğu, kompleksiliği ve orantılı olarak developer'ın
da uzmanlığı arttıkça yavaş yavaş Visual Studio tarafına migration
başlar. SQLEXPRESS'e geçilir ve hafiften Visual Studio ile beraber diğer
ASP.NET özelliklerine de bulaşılır. Sonrasında duruma göre proje ciddi
bir derleme/toplama sürecinden geçerek ASP.NET MVC ortamına alınabilir
veya ekip know-how olarak o tarafa daha kolaylıkla upgrade edilir.

WebMatrix'i hala bilgisayarınıza yüklemediyseniz, edinmek için aşağıdaki
"Enter The Matrix" linkine tıklayabilirsiniz :)

[Enter The
Matrix](http://www.microsoft.com/web/gallery/install.aspx?appid=webmatrix)


*Bu yazi http://daron.yondem.com adresinde, 2011-1-15 tarihinde yayinlanmistir.*