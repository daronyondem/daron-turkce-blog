# İstanbul'da MEA MVP Open Day 2014 

[2008 yılından beridir MVP
Programı'ndayım](http://daron.yondem.com/tr/post/2013_icin_de_RD__MVP_ve_NDC_unvanlarini_aldim).
Bu süreçte neredeyse olabildiğince [Global MVP
Summit](http://daron.yondem.com/tr/search/MVP%20Summit)'i de kaçırmamaya
çalıştım. Geçen hafta sonu ise ilk defa MEA'ya özel bir MVP etkinliği
gerçekleşti. Bölgede yaptığım bir çok konuşmadan, konuştuğum
[konferanslardan](http://daron.yondem.com/tr/search/TechEd) tanıdığım
bir çok dostu görme, yenileri ile tanışma şansım oldu. Etkinlik sadece
MVP'lere açıktı ve içeriğini de pek paylaşma şansımız yok ama size
etkinlikteki kendi oturumumdan bahsedebilirim :)

![MEA MVP Open Day'de "Personal Branding"
Oturumum](media/Istanbul_da_MEA_MVP_Open_Day_2014/mvpopenday_tr.jpg)
*MEA MVP Open Day'de "Personal Branding" Oturumum*

Etklinlikteki oturumum "Personal Branding" başlığını taşıyordu. 40
dakikalık bir oturumda MVP'lerin nasıl kişisel markalarını
oluşturabileceklerinden, yapmaları gerekenlerden ve olası hatalardan
bahsettim. Açıkçası oturumun içeriğini doğrudan MVP'lere hitaben
hazırladığım için [buradan ulaşabileceğiniz
sunumun](https://speakerdeck.com/daronyondem/personal-brending) bir
kısmı anlamsız olacaktır :) ama umuyorum ki yakın zamanda bu konuda daha
genel bir kitleye de sunum yapma şansım olacak. O zaman daha genel geçer
bir içerik paylaşabilirim diye tahmin ediyorum.

![MVP MEA Programı'ndan bir
ödül...](media/Istanbul_da_MEA_MVP_Open_Day_2014/mvpopenday_tr2.jpg)
*MVP MEA Programı'ndan bir ödül...*

MVP'leri bilirsiniz, yardımcı olabilecekleri bir şey varsa eğer konusuna
vs bakmadan ellerinden geleni yaparlar. İşte sanırım ben de biraz fazla
kaçırımışım ki MVP MEA Programı bana ayrıca bir teşekkür daha iletti :)
İtiraf ediyorum, sanırım insan 100 yıl MVP programında kalmış olsa da
hala bu gibi ödüller isteyebiliyor ve ödüllerden motivasyon
sağlayabiliyor. Umarım bu güzel bir şeydir :)

Buradan son olarak tabi ki MEA MVP Programı'ndan ilk olarak Türkiye MVP
Lead'i **Eylem Arslan**'a sonra da MEA Lead'i **Hande Kayadeniz
Torkan**'a etkinliği gerçekeştirmek için gösterdikleri çabay için
teşekkür ediyorum. Ama benden plaket beklemeyin :)


*Bu yazi http://daron.yondem.com adresinde, 2014-3-23 tarihinde yayinlanmistir.*