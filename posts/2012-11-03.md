# Build 2012 Konferansı 2. gün keynote ve geri kalanlar. 

Biliyorum geç kaldım :) Build konferansı bitti ve ikinci gün Keynote ile
ilgili yazımı hala yazamadım :) İşte şimdi hem 2. gün hem toplu Build
kapanış yazımı yazmış bulunmaktayım :) Arada başka şeyler de yaptım
aslında, onları da birkaç günden blogda duyuracağım. Dönelim konumuza;
Build konferansının ikinci gününde neler oldu?

### Azure Mobile Services  

Azure SDK 1.8'in duyurulmasının yanında konferans ilk başta Azure Mobile
Services ağırlıklı olarak başladı. Normal Azure SDK'in üzerine daha
yüksek seviyeli bir wrapper daha düşünün. Böylece mobil uygulama
geliştiricisinin aslında Azure ile ilgili hiç bir bilgiye sahip olmadan
ilerleyebilmesi sağlanmış durumda. Tabi bunlara ek olarak mobile özel
push notification altyapıları vs de sisteme dahil. Özetle Microsoft
mobil uygulama geliştiricilerin infra ihtiyaçlarını kolayca
karşılayabilmek adına böyle bir adım attı. Güzel de olmuş.

![Scott Guthrie
sahnede...](../media/Build_2012_Konferansi_Gun2/azure_1.jpg)\
*Scott Guthrie sahnede...*

Sonrasında Azure Web Sites'dan bahsedildi. Klasik Hosted Service'den çok
daha pratik kullanımı olan fakat scalability sınırları olan bir azure
profili olarak düşünülebilecek Web Sites kısmında ASP.NET 4.5 desteği
duyurusu geldi. Devamında da Azure üzerinde hosted Sharepoint ve Office
365 falan derken benim en sevindiğim habere geldik....

### Hosted TFS artık Live!  

TFS Preview'u bazılarının hatırlayacaktır. TFS Hosted servisleri preview
olarak uzun bir süre önce açılmışlardı. Maalesef preview olduğu için
sadece test amaçlı kullanabiliyorduk oysa fikir ve hizmet süper bir
hizmet bence. TFS'in kurulumundan tutun ihtiyaç duyduğu altyapıya kadar
birçok zorluğun bir anda ortadan kalktığı hosted TFS'i büyük bir
heyecanla bekliyordum. Sonunda Build 2. gün keynote'da TFS Hosted
servislerinin Live olduğu duyuruldu. Daha da güzeli 5 kişiye kadar
ekipler için tamamen ücretsiz!!! Süper hareket.

<http://tfs.visualstudio.com/>

Hemen TFS ücretsiz hesabınızı yukarıdaki adresten alabilirsiniz! Artık
TFS kullanamıyor olmak için bir özür falan kalmadı! :)

ASP.NET tarafında ayrıca node.JS'in implemente edileceği birkaç ufak
haber daha duyuruldu :) fakat büyük olaylar yukarıdaki olaylar. Build
konferansının geri kalanı ve 2. gün Keynote sohbeti için[giik.fm'deki
PodCast'imizi](http://giik.fm/build-konferansi-2-gun-degerlendirmesi-ve-build-konferansi-genel-degerlendirme/)
dinleyebilirsiniz :)

Görüşmek üzere!


*Bu yazi http://daron.yondem.com adresinde, 2012-11-3 tarihinde yayinlanmistir.*