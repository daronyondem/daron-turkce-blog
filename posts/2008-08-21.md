# Microsoft Hosting Çözümleri Eğitimi, İzmir 

Bugün İzmir'de hosting sağlayıcılar ile bir bir eğitimimiz oldu. Benim
için çok güzel bir fırsattı :) çünkü zaten hali hazırda Türkiye'deki
hosting sağlayıcılar ile ilgili dertliyim. Şirket tarafında
müşterilerimize sunduğumuz içerik yönetim sistemlerini müşterilerimiz
hosting sağlayıcılardan aldıkları alanlara koyduklarına bir çok sorun
ile karşılaşıyoruz. Bu sorunların detaylarına inerek eğitim boyunca
ASP.NET hosting yaparken nelere dikkat edilmesi gerektiğine değindim.

![Microsoft Hosting Çözümleri Eğitimi,
İzmir](../media/Microsoft_Hosting_Cozumleri_Egitimi_Izmir/21082008_2.jpg)\
*Microsoft Hosting Çözümleri Eğitimi, İzmir*

Seminerlerde özellikle bana "*ASP.NET 3.5 destekli hosting nasıl
buluruz?*" gibi sorular geliyor. Bu soruları ve arayışı doğrudan hosting
firmalarındaki yetkililere iletme şansım oldu. İlginç bir şekilde
sunucularında .NET Framework 3.5 kurulu olduğunu fakat sitelerinde hala
2.0 yazdığını söylediler :) Tabi en kısa zamanda bu hatayı
düzeltecekler. Hatta birkaç gün içerisinde SP1 yüklü hostinglerimiz bile
olacak Türkiye'de.

Bir diğer konu da tabi ki Silverlight'dı :) Silverlight'ın IIS
tarafındaki Mime Type ayarlarından ve detaylarından bahsettik.

Eğitimde kullandığım sunumu aşağıdan indirebilirsiniz.

[Hosting Çözümleri Eğitimi Sunumu - 21082008\_1.pptx (206,66
KB)](media/Microsoft_Hosting_Cozumleri_Egitimi_Izmir/21082008_1.pptx)


*Bu yazi http://daron.yondem.com adresinde, 2008-8-21 tarihinde yayinlanmistir.*