# Expression Encoder Webineri sonrasında... 

Bugün bir sıkıntılarla başlasa da **Expression Encoder** webinerini
başarılı bir şekilde gerçekleştirdik. Yurt dışında olduğum için maalesef
internet bağlantısı noktasında biraz sıkıntımız oldu ve 15 dakikalık bir
gecikme ile webinere başlayabildik. Buradan webinere katılan ve beni
beklemek zorunda kalan herkesten özür diliyorum.

Webinere ait sunum dosyasını aşağıdan indirebilirsiniz.

[Webiner Sunumu - 26112007\_1.pptx (2,33
MB)](media/Expression_Encoder_Webineri_sonrasinda/26112007_1.pptx)

Webiner sonrası gelen sorularla cevapları buradan da sizlerle
paylaşıyorum.

***Soru****: Silverlight'ın tüm platformlarda desteği var mı?\
* ***Cevap****: Tamamen cross-browser ve cross-platform. Şu an platform
olarak PC ve MAC kullanılabilir, çok yakında Linux geliyor.\
* ***Soru****: Expression Visual Studio 2008 ile entegre geldi mi? Henüz
indirip bakamadım\
* ***Cevap****: Hayır, Expression Studio tamamen tasarımcılara yönelik
bir yazılım paketi. VS 2008 ise yazılımcılara yönelik olduğu için her
iki paket arasında çok ciddi entegrasyonlar bulunsa da dağıtım anlamında
bir beraberlik şu an için yok.\
* ***Soru****: Videolarda kesme işlemleri gerçekleştirebiliyor muyuz?\
* ***Cevap****: Timeline'ın en başında ve sonunda bulunan "[" ve "]"
işaretlerinin yerlerini değiştirerek kesme işlemleri yapabilirsiniz.\
* ***Soru****: Tüm web kullanıcıları herhangi bir kurulum yapmadan mı
izleyecek? Yoksa bir şeyler yükletecek miyiz?\
* ***Cevap****: Silverlight uygulamalarının istemcilerde çalışması için
Silverlight 1.0 Plug-In'in yüklü olması gerekiyor. Sadece 1.1MB.
Expression Encoder'ın yarattığı Silverlight Player otomatik olarak
istemcide Silverlight yüklü olup olmadığını anlayarak gerekli
yönlendirmeleri online olarak yapacaktır.\
* ***Soru****: Programın ücreti hakkında bilgi alabilir miyiz?\
* ***Cevap****: Sunumun başında sanırım bahsetmeyi unuttum :)
Microsoft'da çalışmıyorum. O nedenle tavsiyem bu konuda bir Microsoft
partner kurumuna başvurmanız.\
* ***Soru****: Önceki seminerlerinizin dokümanlarına ve videolarına
ulaşma sansımız var mı?\
* ***Cevap****: http://daron.yondem.com adresinden ulaşabilirsiniz.
Önceki webcastları da direk* [*www.nedirtv.com*](http://www.nedirtv.com)
*üzerinde bulabilirsiniz.\
* ***Soru****: Movie Maker'de yapılan her şeyi Expression Encoder
programı ile yapabildiğimizi söyleyebilir miyiz?\
* ***Cevap****: Movie Maker'da yapabildiğiniz her şeyi yapma şansınız
yok. Örneğin "transition" efektleri yok. İki yazılımın hedefleri biraz
farklı bu anlamda.\
* ***Soru****: Bahsettiğiniz Silverlight Streaming Servisleri ile Encode
ettiğimiz videoyu upload etmeye gerek yok değil mi?\
* ***Cevap****: Expression Encoder kendisi upload ediyor eğer gerekli
plug-in yüklü ise.\
* ***Soru****: Publisher plugin'i değil mi?\
* ***Cevap****: Evet :)\
* ***Soru****: Peki web sitesine html kodu olmadan nasıl yüklerim
videoyu, yani siteye eğer bir video paylaşım sitesi aracılığı ile
videolar yükleniyorsa?\
* ***Cevap****: Javascript ile yapılabilir ama bahsettiğiniz durumda o
da olmaz. Paylaşım sitesinin bu sisteme destek veriyor olması gerekir.\
* ***Soru****: Video encode edildikten sonra bir video paylaşım sitesine
upload etmek istedim, bunu yapabilir miyim?\
* ***Cevap****: Expression Encoder encode edilen videoyu WMV dosyası
olarak kaydediyor. Tabi ki istediğiniz gibi aktarabilirsiniz.*\

Webinere katılan herkese tekrar teşekkür ediyorum. Bir başka webinerde
görüşmek dileğiyle.


*Bu yazi http://daron.yondem.com adresinde, 2007-11-27 tarihinde yayinlanmistir.*