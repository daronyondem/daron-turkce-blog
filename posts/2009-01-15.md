# INETA Professional Hit 

Uzun bir aradan sonra tekrar İstanbul'da güzel bir etkinlik ile
karşınızdayız. Ankara ve İzmir derken biraz İstanbul'u boşladığımızı
kabul ediyorum. Ama önümüzdeki dönemde bolca telafilerimiz olacak.
Gelelim konumuza; **INETA Professional Hit**!

İki günlük bir etkinlik dizisi ile bu sefer Microsoft binasında
buluşuyoruz. Fakat farklı bir şeyler var! Türkiye'de ilk defa tamamen
Level 300 ve üstü oturumlardan oluşan halka açık bir aktivite yapıyoruz.
Gelin bu konuyu biraz açıklığa kavuşturalım ve şu Level konusuna göz
atalım.

-   **Level 100:** Bahsi geçen konuya giriş ve genel anlatım içerir.
    Katılımcıların oturumun konusu ile ilgili herhangi bir bilgi
    birikimine sahip olmadıkları ön görülür.
-   **Level 200:** Level 100 bilgisine sahip olunduğunu ve buna ek
    olarak anlatılacak konu ile ilgili genel bir bilgi birikiminin
    katılımcılarda olduğu var sayılır. Genelde bu oturumlarda anlatılan
    teknolojilerin detayları ve kullanım alanları ile ilgili gerçek
    hayat senaryoları işlenir.
-   **Level 300:** Anlatılacak konu ile ilgili Level 200 bilgisine sahip
    olunduğu düşünülür. Bu oturumlarda bahsi geçen teknolojilerin uç
    noktada kullanımına dair örnekler derinlemesine işlenir.
-   **Level 400:** Bu oturumlar uzmanından uzmanına oturumlardır.
    Anlatılan teknoloji ile ilgili en gelişmiş ve üst seviyeli bilginin
    aktarıldığı bu oturumlar ürünlerin üst sınırlarını zorlayan
    oturumlardır.

Gördüğünüz gibi normal şartlarda bizim INETA tarafındaki etkinliklerimiz
ağırlıklı olarak Level 100 ile Level 200 arasında dolaşıyor. Genel
olarak baktığımızda bu seviyenin üzerinde etkinliklerin eksikliğini
sizler de değerlendirme formlarında defalarca dile getirdiniz. INETA
Professional Hit tamamen uzmanlara hitap eden Level 300 ve Level 400
oturumlar içeriyor. Bu kapsamda giriş seviyesi bir beklenti ile
etkinliğe gelmemekte fayda var. Giriş seviyesi için yakın zamanda bir
etkinliğimiz daha olacak.

Program içeriğimiz ve oturumların seviyeleri şu şekilde;

**24 Ocak**

10.00-12.30 Silverlight ile Veri Uygulamaları - [Daron
Yöndem](http://daron.yondem.com/tr) - Level 300\
 13.00-16.00 ADO.NET Data Services - [Burak Selim
Şenyurt](http://www.bsenyurt.com/) - Level 300\
 16.30-18.00 SharePoint üzerinde özel kolon geliştirmek - [Nezih
Tınas](http://www.paylasimnoktasi.com/bloglar/nezih_tinas/default.aspx) -
Level 400

**25 Ocak**

10.00-12.30 Derinlerde C\# 3.0 - [Burak Selim
Şenyurt](http://www.bsenyurt.com/) - Level 300\
 13.00-15.00 ASP.NET AJAX 4.0 - [Daron
Yöndem](http://daron.yondem.com/tr) - Level 300\
15.30-18.00 Asp.Net Application ve Page LifeCycle - [Oğuz
Yağmur](http://www.oguzyagmur.com/) - Level 300

Etkinlik Microsoft İstanbul ofisinde olacak. Adres şu şekilde;
**Bellevue Residence, Levent Mahallesi Aydin Sokak, No: 7 Levent**

Etkinliğe katılabilmeniz için aşağıdaki adresten kayıt olmanız
gerekiyor.

<http://daron.yondem.com/kayit/>

Çok yakında giriş seviyesi etkinliklerde de görüşmek üzere.


*Bu yazi http://daron.yondem.com adresinde, 2009-1-15 tarihinde yayinlanmistir.*