# NBC Silverlight yerine Flash mı seçmiş? Allah Allah! 

Son zamanlarda özellikle yurt dışından yola çıkan ve Adobe'ci
arkadaşlarımızın :) güzelce saptırdıkları bir haber geziyor etrafta.
Buyurun örneğin aşağıdaki yazıyı bir okuyun;

<http://www.mmistanbul.com/haber/title/nbc-online-futbol-yayini-icin-silverlight-yerine-adobe-flash-platformunu-secti>

Şimdi yazıdaki hatalara gelelim :) NFL (National Football League) hiçbir
zaman yayınlarını Silverlight ile yapacağını duyurmadı. Bahsi geçen
duyuruyu yapan NBC (National Broadcasting Compan)'dir ve sözü geçen
duyuru Olimpiyatların yayını ile ilgiliydi. 2008 Olimpiyatlarının USA
içerisindeki yayın hakkına sahip olan NBC Silverlight 2.0 kullanmaya
karar verdi ve tüm olimpiyatların yayınları Silverlight 2.0 ile yapıldı.
Yani ortada bir üründen vazgeçme gibi bir durum yok :)

Gelelim haberde bahsi geçen Sunday Night Football yayınlarına; bu
yayınlar NFL ve NBC Sports tarafından ortaklaşa olarak yapılıyor ve
yayınların yapılması için kullanılacak teknolojinin seçiminde yetkili
taraf ise NFL. NFL'in kararı ise Flash'tan yana olmuş.

Tüm bu detayları bilmeden, ilgilenmeden "Silverlight yerine Flash'a
geçildi" gibi abuk bir sonuç çıkarmaya çalışmak çok yanlış.
Olimpiyatların yayını ile Sunday Night Football'un yayınını aynı
yayınmış gibi kabul edip :) (eh işlerine öyle geliyor) "İşte
değiştirdiler, vazgeçtiler" nidaları gerçekten komik. İlgilenenler
[Adobe'nin basın
açıklaması](http://www.adobe.com/aboutadobe/pressroom/pressreleases/200809/090408AdobeNFL.html)nı
okusun bakalım Olimpiyatlardan bahsedilen bir cümle var mı :)

Aslında Flash'ın veya Flash severler ve sosyal toplulukların böyle fake
girişimlere ve spot haberlere ihtiyaçları olduğunu düşünmüyordum.
Flash'ın güçlü olduğu yanlar var ve sektörde tabi ki yeri var. Ama
herhalde Silverlight artık iyice korkutmaya başladı ki haberlerde
saptırmalar ortaya çıkıyor.

Bu arada yeni bir haber daha veriyim :) Silverlight'ın sonraki
sürümlerinde **H.264 MPEG 4** ve **AAC** desteği geleceği yapılan
duyurular arasında. Flash'a kıyasla bu kadar yeni bir teknoloji olarak
SL'in aldığı yol özellikle yol/zaman :) adına gerçekten muhteşem, işte
bu yüzden Microsoft'u seviyorum.

Sağlıcakla kalın ;)


*Bu yazi http://daron.yondem.com adresinde, 2008-9-8 tarihinde yayinlanmistir.*