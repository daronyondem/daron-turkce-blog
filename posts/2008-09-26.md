# Silverlight 2.0 RC0 Çıktı! 

Silverlight'ın RTW (Release To Web) olmasına yani tam olarak son haline
gelmesine çok az kaldı. Bugün **RC0 (Release Candidate)** sürümü sadece
yazılım geliştiricilerin kullanımına sunuldu. Yani eğer yazılım
geliştirme işlemi yapmıyorsunuz bu RC'yi bilgisayarınıza yüklemenize
gerek yok. Aslına bakılırsa bu durum daha önceki Beta sürümleri için de
kullanıcılar tarafında geçerli bir davranıştı :)

**Nasıl başlarız?**

İster sıfırdan Silverlight dünyasına giriyor olun ister uzun süredir
Beta 1 ve Beta 2 ile uğraşıyor olun tabi ki artık yeni yüklemelere
ihtiyacınız olacak. Eğer sanal makine kullanıyorduysanız sıfır bir
makine işinizi görecektir, aksi halde tüm eski Beta 2 ve Beta 1
yüklemelerinin tamamen bilgisayarınızdan silmeniz gerekiyor.

Makinenizde ön şart olarak Visual Studio ve üzerine de **.NET Framework
3.5** ve **Visual Studio 2008 SP1** yüklü olması gerekiyor. Sonrasında
ilk olarak Expression Blend tarafındaki sorunları çözmemiz gerek.
Hatırlarsanız Silverlight 2.0 Beta 2 için **Expression Blend 2.5
Preview** sürümleri yayınlanmıştı. Microsoft bu yoldan vaz geçti ve
Silverlight 2.0 development için **Blend 2.5 değil 2.0** üzerinden devam
edilmesini uygun gördü. Tabi Expression Blend 2.0 şu an satışta olan bir
ürün olunca yeni eklenecek Silverlight 2.0 özelliklerini de bir Service
Pack ile çözmeye karar verdiler. Sonuç olarak eğer **Silverlight 2.0
RC0** ile uygulama hazırlayacaksanız bilgisayarınıza Expression Blend 2
yüklü olması ve üzerine de uygun Service Pack 1'i yüklemeniz gerekiyor.

[Expression Blend 2 SP1 RC
Preview](http://www.microsoft.com/downloads/details.aspx?FamilyId=3AE4DC3A-61AA-41F4-A9B8-4334A76FA447&displaylang=en)
(17.8MB)

Blend ile olan işimizi hallettikten sonra Visual Studio 2008 için de
gereken eklentileri yüklememiz gerek. Silverlight Tool paketi yenilenmiş
hali ile karşımızda.

[Microsoft® Silverlight™ Tools for Visual Studio 2008 SP1
(RC0)](http://www.microsoft.com/downloads/details.aspx?FamilyId=c22d6a7b-546f-4407-8ef6-d60c8ee221ed&displaylang=en)
(71,6MB)

**Yeni neler var?**

Yenilikler ve düzeltmeler gerçekten heyecan verici. Kişisel olarak da SL
ekibine raporladığımız çoğu sorunun giderilmiş olması süper.

-   Sonunda **Combobox** kontrolümüz var!
-   **PasswordBox** geldi. Çakallıklar yapıp ayrı password fontları
    bağlamaya artık gerek kalmayacak :)
-   **ProgressBar** kontrolü karşınızda. Zor değildi aslında, hemen
    yapıyorduk elle ama olsun ;)
-   **generic.xaml** içerisinde tüm varsayılan stiller yenilendi.
-   **MessageBox.Show** geldi, oh be! JavaScript çağırmaktan bıkmıştık
    gerçekten.
-   HTML Object taglarındaki Type bilgisi son halini aldı ve
    **x-silverlight-2-b2** 'den **x-silverlight-2**'e değişti.
-   Embedded Font'lar artık Resource olarak Assembly içerisinde bulunmak
    zorunda. XAP içinde font saklama sistemi artık desteklenmiyor.
    Güvenlik...
-   **System.Windows.Controls.Extended.dll** değişti, artık
    **System.Windows.Controls.dll** var.

Bunlar dışında daha bir sürü değişiklik var :) Önemli olduğunu
düşündüklerimi zaman içerisinde blogdan sizlerle detaylı olarak
paylaşacağım. Şimdi taze Silverlight 2.0 RC0 kurduğum sanak makineme
dönmem gerekiyor ;)

Hepinize kolay gelsin.


*Bu yazi http://daron.yondem.com adresinde, 2008-9-26 tarihinde yayinlanmistir.*