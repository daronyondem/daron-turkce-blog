# INETA Fazla Mesai'de Suhail Dutta konuşuyor! 

Bu hafta Perşembe günü (06.05.2010) yeni bir INETA serisine başlıyoruz!
"**INETA FAZLA MESAİ**" olarak adlandırdığımız bu seride amacımız
olabildiğince iş hayatından community aktivitelerine zaman ayıramayan
yazılımcılara biraz fazla mesai yaptırmak :) İlk aktivitemizi bira geç
duyurduğumuzun farkındayım. Fakat nedenini birazdan vereceğim bomba
haber açıklayacaktır :) İlk aktivitemizde Microsoft'tan **Visual Studio
Ürün Grubu Kıdemli Program Yöneticisi** (Senior Program Manager)
**Suhail Dutta** bulunacak! Sunacağı "**Uygulamalarınızı Visual Studio
2010 kullanarak tanıyın**" oturumu aslında çoğumuzun genelde
karşılaştığı bir sorunu hedefliyor. Hani elinize proje gelir kodlarını
hiç bilmediğiniz, yapısını hiç tanımadığınız. İşte bu gibi projelere
Visual Studio 2010 araçları ile yaklaşıp projeleri tanımanın ve
keşfetmenin yeni yollarını anlatacak Suhail Dutta. Bir saat sürecek bu
oturumun sonrasında benim de bir saatlik bir **Parallel Programlama**
oturumum olacak ;)

![INETA Fazla Mesai'de Shuail
Dutta!](media/INETA_Fazla_Mesai_de_Suhail_Dutta_konusuyor/04052010.png)\
*INETA Fazla Mesai'de Shuail Dutta!*

Microsoft Istanbul ofisinde olacak bu etkinliğe katılım tamamen
ücretsiz. Katılım sınırlı olacağı için tavsiyem hemen
[www.inetatr.org](http://www.inetatr.org) üzerinden kayıt olmanız!
Suhail'in oturumu İngilizce olacak fakat demo ağırlıklı olacağı için
İngilizce bilmeyenler için de sorun olmayacağından eminim. Benim
oturumum ise tabi ki Türkçe olacak. Görüşmek üzere!


*Bu yazi http://daron.yondem.com adresinde, 2010-5-4 tarihinde yayinlanmistir.*