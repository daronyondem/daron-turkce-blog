# Windows Phone 8 Update 3 Developer Preview 

Dün Microsoft, Windows Phone tarafıda çok önemli bir duyuru yaptı. Artık
Windows Phone İşletim Sistemi'ni yeni sürümleri sonlandırılmadan ve son
kullanıcıya ulaşmadan doğrudan yazılım geliştiriciler tarafından test
için edinilebilecek. Microsoft'un "Windows Phone Preview For Developers"
olarak adlandırdığı bu program zaten bire bir Apple tarafında da
uygulanıyor. İşletim sistemilerini "Early Access" diyebileceğimiz
sürümleri developerlarla paylaşılıyor ki hem olası yeni özellikler hem
de genel uyumluluk test edilebilsin.

Programın bu ilk açılışında paylaşılan işletim sistemi sürümü Windows
Phone 8 Update 3 olarak geçiyor. Update 3 içerisinde süper gelişmeler
yok açıkçası. Developer tarafında test edilebilecek senaryolar epey
kısıtlı. Zaten API olarak yeni birşey gelmiyor. O nedenle Update ile
beraber bir SDK vs de dağıtılmıyor. Benim tahminim bu erken dağıtımın
biraz da dağıtım sistemini test etmek için yapılıyor olduğu. Malum ilk
defa Microsoft araya servis sağlayıcıları ve telefon üreticilerini
almada bir işletim sistemi dağıtıyor. O nedenle bu sistemin test
ediliyor olması da önemli.

Yukarıda Update 3 yükleme maceramı video olarak izleyebilirsiniz. İlk
yüklememi yaparken tüm süreci kaydettim. İşlem ortalama 40 dk sürdü. Ben
arada bekleme sürelerini çıkartarak videoyu 20dk'ya kadar indirebildim.

### Peki neler var update'de?  

Dediğim gibi aslında developer ve tester gözü ile bakarsak çok birşey
yok. Ama son kullanıcı tarafında incelenebilecek güzel şeyler var.
Bunlarda ilki **1080P** desteği. Biliyorsunuz çok yakında 1080P
çözünürlüğe sahip Windows Phone'lar gelecek ve scaling factor **%150'den
225'e** çıkacak. Telefonun ana ekranında ise 1080P telefonlara özel
Tile'lar için bir kolon daha gelecek. Tüm bunlar şu anki Update3
içerisinde var. Ama tabi ki test edemeyeceksiniz. Çünkü test edebilmek
için 1080P telefona gerek var :) O da kimsede yok diye tahmin ediyorum.
Emülatör kullanmayı düşünebilirsiniz fakat daha yeni emülatörler de
download'a açılmadı. O nedenle 1080P desteği varlığına inandığımız ve
"içimizde" hissettiğimiz birşey olmaktan öteye geçmiyor :) 1080P'nin
haricinde donanım desteği olarak da **Qualcomm Snapdragon 800 quad-
core** işlemci desteği geliyor işletim sistemine.

<div id="photos_WP8_Update3_Preview_DriveMode"
style="width: 360px; display: block; margin-left: auto;  margin-right: auto;">

[![](../media/Windows_Phone_8_Update_3_Developer_Preview/drivingmode_s.png)](../media/Windows_Phone_8_Update_3_Developer_Preview/drivingmode.png)
[![](../media/Windows_Phone_8_Update_3_Developer_Preview/drivingmode_2_s.png)](../media/Windows_Phone_8_Update_3_Developer_Preview/drivingmode_2.png)
[![](../media/Windows_Phone_8_Update_3_Developer_Preview/drivingmode_3_s.png)](../media/Windows_Phone_8_Update_3_Developer_Preview/drivingmode_3.png)

</div>

Donanım hikayeleri tamamladığımıza göre gelelim ele dokunan şeylere.
İlki **"Driving Mode"**. Driving Mode açıkçası benim olsa da olur olmasa
da olur dediğim bir mod. Tabi bunu araba kullanmadığım için değil de :)
genel düşünerek söylüyorum. Driving Mode'un yaptığı şey siz araba
kullanırken sizi rahatsız edebilecek şeyleri kapatmak. SMS, telefon
aramaları ve notification'ların hepsi kapatılıyor. İsterseniz telefonun
siz araba kullanırken gelen SMS ve aramalara otomatik cevap vermesini de
sağlayabiliyorsunuz. Nihai noktada güzel bir özellik ama herşey bitti
Driving Mode mu kaldı? Bilemedim.

Internet Sharing tarafında da Windows 8.1 ile Bluetooth pairing
yaptığınızda internet paylaşımının o noktadan sonra bir daha şifre vs
girmeden yapılabiliyor olması gibi bir özellik getirilmiş. Benim
anladığım kadarı ile bir kere pair edince cihazlar birbirlerine güvenir
hale geliyor ve tekrar tekrar şifre vs girmek gerekmiyor. Atla deve
değil... Bunu da geçelim. Unutmadan, özelleştirilmiş ringtone'ları artık
istediğiniz aksyona ve kişiye atayabiliyormuşsunuz. Bu özelliği de
aradan çıkartalım. Ayrı paragraf başlatmak bile istemedim bunun için :)

**Screen Rotation Lock** gelmiş sonunda. Benim iPhone'da çok kullandığım
bir özellik. Her seferinde telefonu elimde vücudumun yanında tutarken
ekranın yana dönüyor olması ve ekrana bakmak için telefonu önüme
aldığımda ekranın dönmek zorunda kalması beni kıl ediyor. Hatta genelde
telefonumu rotation'ı locklanmış olarak tutuyorum ve özellikle
istediğimde / gerektiğinde kilidi açıyorum. O yüzden bu özelliğin WP'a
da gelmesi çok iyi oldu. Sıkıntı şurada ki... bu özelliği kullanmak için
Settings'e gidip onu bulmak gerekiyor. Eğer benim bilmediğim bir
kısayolu yoksa bu işin... acilen bir kısayolu olmalı! Aynı şey Bluetooth
vs için de geçerli ama özelikle "Screen Rotation Lock" kesinlikle
Settings'in dibinde bir yerlerde saklı kalmamalı. Günlük kullanımda
ciddi can sıkıcı olacaktır. Belki ileriki Update'lerde Notificatio
Center ile beraber bu özellikler de daha erişilebilir bir yerlere gelir.

<div id="photos_WP8_Update3_Preview_Storage"
style="width: 360px; display: block; margin-left: auto;  

margin-right: auto;">

[![](../media/Windows_Phone_8_Update_3_Developer_Preview/storage_s.png)](../media/Windows_Phone_8_Update_3_Developer_Preview/storage.png)
[![](../media/Windows_Phone_8_Update_3_Developer_Preview/storage_2_s.png)](../media/Windows_Phone_8_Update_3_Developer_Preview/storage_2.png)
[![](../media/Windows_Phone_8_Update_3_Developer_Preview/storage_3_s.png)](../media/Windows_Phone_8_Update_3_Developer_Preview/storage_3.png)

</div>

**Storage Management** benim en beğendiğim ve bu Update içerisinde
düzgün tasarlanmış, bir anlamda final haline gelmiş özelliklerden biri.
Windows Phone'daki en basit ve en önemli eksiklerden biri telefonun
hafızasını kimin, hangi uygulamanın nasıl kullandığını göremiyor
olmamızda. Yeni Storage Management bunu çok güzel bir şekilde
gösteriyor. Her uygulamanın, sistemin tek tek ne kadar yer kapladığını
ve ayrıca ne kadar yer kullandıklarını da ayrı ayrı görebiliorsunuz.
Eleştirilebilecek pek bir noktası yok. Dediğim gibi güzel bir şekilde
tasarlanmış ve bence final haline gelmiş.

![Multitasking menüsünde uygulama kapatma
opsyonu.](../media/Windows_Phone_8_Update_3_Developer_Preview/app_shutdown.jpg)\
*Multitasking menüsünde uygulama kapatma opsyonu.*

**Müjde! Artık uygulamaları kapaytabiliyorsunuz!** Dalga geçer gibi
geliyor kulağa biliyorum ama benim bu konuda farklı düşüncelerim var.
Uzun süre iPhone da kullanmış biri olarak şunu söylemem gerek ki be
iPhone'de bir uygulamayı kapatıyorsam eğer bu o uygulamanın doğru
çalışmadığı anlamına gelir. Genelde hep böyle oluyor. Çünkü bir sorun
olması harcinde bir uygulamayı kapatmam için bir neden olmuyor. İşletim
sistemi doğru bir şekilde uygulamalarının LifeCycle'ını yönettikten
sonra benim müdaheleme gerek kalmıyor ve kalmamalı. O nedenle uygulama
kapatabilmek özelliğinin gelmesini bir anlamda "havlu atma" olarak da
algılıyorum. Bir uygulama takılmadıkça ve buna doğru müdaheleyi işletim
sistemi yapamadıkça, bir uygulama gereğinden fazla kaynak kullanmadıkça
ve buna yine doğru müdahaleyi işletim sistemi yapamdıkça ben neden bir
uygulamayı kapatiyim ki? Yani özetle Windows Phone veya iOS gibi (kabaca
aynı kullanıcı deneyimi mimarisine oturan) işletim sistemlerinde
kullanıcının gidip de uygulamaları kapatması bence bir çaresizliğin
sonucu. Tabi hayatın gerçeklerine dönersek :) Evet, arada sırada saçma
uygulamalar yüzünden uygulamaları öldürmek ve kapatmak zorunda kalıyoruz
o nedenle bu özelliğin gelmesi güzel. Ama benim gönlüm isterdi ki MS
ısrarla bu özelliği getirmeyip uygulama sertifikasyonu, testleri gibi
süreçleri daha sıkı tutarak işletim sisteminin bu sorumluluğu üzerine
almasını sağlasın. Olmadı :) Canları sağ olsun. En azından biz müdahele
edebilelim diye şu ilginç X buttonlarını getirdiler. Oraya neden bir
gestgure koymadılar da X koydular onu da anlamadım :) Sanki sadece
"debug" modda gözüksün diye konmuş da prod'a kaçmış gibi duruyor o
düğmeler :) Nacizane fikrim.

Bunların haricinde telefonun ilk açılışında, kurulum sürecinde Wi-Fi
desteği ve Bluetooth tarafında da performans iyileştirilmeleri
yapılmış... diyor Microsoft :) Ben test etmedim.

### Gelelim developer tarafına  

Daha önce de dediğim gibi developer tarafında pek birşey yok. 1080P
geldi ama test edemeiyoruz şu anda. Yeni emülatör yok ama gelecek. SDK
yok ve gelmeyecek çünkü zaten yeni API yok. Update 3 daha fazla
telefonlarınıza yükleyip eski uygulamalarınızın yeni Update'de sorunsuz
çalışıp çalışmadığını test edebileceğiniz bir sürüm. Ama diğer yandan
değişiklik olarak belki de işinize yarayabilecek ve bilmeniz gereken
birkaç şey de yok değil. Bunlardan ilki "background audio" da bellek
sınırının 20MB'dan 25MB'a çıkarılmış olması. Bu sınıra takılıp da canı
sıkılanlar için iyi bir haber olsa gerek. Ek olarak uygulamaların genel
kullanabildiği bellek miktarı da 570MB'a yükseltildi. Bir diğer
değişiklik de Internet Explorer ve WebBrowser kontrollerinde viewport'un
çalışma şekli ile ilgili. Yeni düzenleme ile beraber artık **@viewport
ve @-ms-viewport** geriye ekran genişliği olarak [160 x inch olarak
ekranın fiziksel genişliği] değerini döndürecek. Son olarak "Scale
Factor" tarafında da developerların uygulamalarında bir değişiklik
yapmaları gerekmiyor. 1080P telefonlarda API'lar telefon **720P'miş gibi
ScaleFactor olarak 150 döndürmeye** devam edecek. Peki 1080P olup
olmadığını özellikle öğrenmek isterseniz nasıl yapacaksınız?
[DeviceExtendedProperties](http://msdn.microsoft.com/en-%0A%0Aus/library/windowsphone/develop/microsoft.phone.info.deviceextendedproperties(v=vs.105).aspx)
altına bu özellik eklenmiş durumda. Oradan alabilirsiniz.

### Peki nasıl, nereden yükleriz Update 3'ü?  

Bu kadar çok şeyden bahsettikten sonra artık linkleri paylaşma zamanı da
geldi sanırım. Fakat ondan önce birkaç uyarı. Update 3'ü telefonunuza
yükleyebilmeniz için bir Windows Phone Developer hesabınız olması
gerekiyor. O hesap ile "Developer Unlock" olmuş bir telefonunuz olması
gerekiyor. Son olarak telefonun işletim sisteminin de 8.0.10322.71
sürümünden yukarıda olması gerekiyor. Tüm bu şartları yerine
getiriyorsanız benim tavsiyem hızlıca telefondan MarketPlace'deki
[Preview for
Developers](https://go.microsoft.com/fwlink/p/?LinkId=324357)
uygulamasını indirmeniz. Uygulamaya ancak doğrudan linki ile
ulaşabilirsiniz. Uygulamayı indirdikten sonra telefonunuzu yeni "Early
Access Update"'lere açabiliyorsunuz ve update işlemi için her zamanki
klasik işletim sistemi update senaryosunu uyguluyorsunuz. Aslında
Microsoft zaten cihazın developer unlocked olduğunu normal işletim
sistemi update'i esnasında da anlayabilir ama sanırım arkada birşeyleri
patch'lenmesi gerekmiş ki :) araya bir de böyle bir uygulama sokmuşlar.
Sonuç itibari ile bu uygulamanın yaptığı tek şey developer unlocked
telefonun normal update süreçlerine early version'ları da alabilir hale
gelmesini sağlamak. Yoksa app kendisi update falan yapmıyor :)

![Windows Phone'da Developer Preview
Uygulaması](../media/Windows_Phone_8_Update_3_Developer_Preview/developer_preview.png)\
*Windows Phone'da Developer Preview Uygulaması*

İşte bu kadar :) Update 3 hikayemizin sonuna geldik. Yazının başında
paylaştığım videoda tüm update sürecini izleyebilirsiniz. Umarım sizin
update'iniz de hatasız bir şekilde sonlanır :) Görüşmek üzere!


*Bu yazi http://daron.yondem.com adresinde, 2013-10-16 tarihinde yayinlanmistir.*