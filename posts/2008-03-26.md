# Süleyman Demirel Üniversitesi, Isparta Seminerleri 

Son iki gündür Isparta, **Süleyman Demirel Üniversitesi**'ndeydim. İki
gün boyunca **Silverlight, WPF, ASP.NET 3.5 AJAX ve LINQ** konularına
değindik. SDÜ zaten daha önce de öğrencilerinden bana gelen soru
mailleri ile beni şaşırtan bir üniversite olmuştu. Bu ziyaretimde de
epey şaşkın anlar yaşadım. Peki neye şaşırdım? SDÜ'de şu an Silverlight
ve WPF konularında bitirme projeleri hazırlayan kardeşlerimiz var. Daha
çoğu üniversitede bu konuların birer mistik ütopya olarak dolaştığını
düşünürsek SDÜ öğrencileri ciddi şanslı. Seminerler boyunca gelen
sorular ortalamanın çok üstünde bir seviyeye sahipti.

![Süleyman Demirel Üniversitesi,
Isparta](../media/Suleyman_Demirel_Universitesi_Isparta_Seminerleri/25032008_1.jpg)\
*Süleyman Demirel Üniversitesi, Isparta*

Buradan özellikle SDÜ'den sevgili Eğitim Görevlisi dostum **Mehmet
Albayrak**'a ilgisi, misafirperverliği ve organizasyondaki katkısı için
çok teşekkür ediyorum. Ayrıca tabi ki güler yüzleri ve teknoloji aşkları
ile beni hem şaşırtan hem de sevindiren katılımcılara, SDÜ öğrencilerine
de çok teşekürler. Kısa zamanda yakaladığım ufak bir manzara fotoğrafı
ile buradan Ispartaya tekrar selamlar.

![Eğirdir Gölü Tepesi,
Isparta](../media/Suleyman_Demirel_Universitesi_Isparta_Seminerleri/25032008_2.jpg)\
*Eğirdir Gölü Tepesi, Isparta*


*Bu yazi http://daron.yondem.com adresinde, 2008-3-26 tarihinde yayinlanmistir.*