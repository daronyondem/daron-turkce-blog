# INETA NEXT Kayseri 

Bugün INETA NEXT serimizin Kayseri ayağını tamamladık. **Ceviz.NET**'ten
sevgili [Selçuk Yavuz](http://selcukyavuz.net/) ile beraber konuşmacı
olduğumuz etkinlik boyunca Silverlight, WPF, C\#4, VB10, Visual Studio
2010, MVC2, ASP.NET 4 gibi konulara değindik.

![INETA NEXT
Kayseri](../media/INETA_NEXT_Kayseri/20122009_1.jpg)\
*INETA NEXT Kayseri*

Özellikle Kayseri etkinliği çevre illerin de katılımın da bölgesel bir
etkinliğe dönüşmüştü. Yirmi kişilik ekiplerin başka şehirlerden
gelebiliyor olması doğru bir konum seçtiğimiz adına güzel bir mesajdı
diyebilirim. Tabi her zamanki gibi etkinlik saatleri sarktı bizim gidiş
uçağımız gecikti vs derken özellikle şehir dışından gelen ekipler son
oturumları otobüs saatleri nedeniyle kaçırdılar :( Yine de değerlendirme
formlarına baktığımda herkesin mutlu olduğunu görmek çok sevindirici.

![Kayseri'den bir
kare...](../media/INETA_NEXT_Kayseri/20122009_2.jpg)\
*Kayseri'den bir kare...*

Kayseri aynı anda benim de baba memleketi olduğu için ayrı bir sempati
duyduğumu itiraf etmeliyim. Diğer yandan pastırma, çemen ve mantı üçlüsü
da efsanevi hareketlere yol açabiliyor :) Ama şunu tekrar öğrendim
İstanbul'da mantı da yalan pastırma da! Geleceği dair hedeflerimi net
bir şekilde belirledim artık. Bir helikopter satın alıp herşeyi
memleketinde yemek gerek :)

Etkinlikte katkılarından dolayı iki süper MSP'ye çok teşekkür ediyorum!
Sevgili [İbrahim Kıvanç](http://www.ibrahimkivanc.com/) ve [Mustafa
Kaya](http://muskaya.spaces.live.com/)! Çok teşekkürler tüm desteğiniz
için. Ayrıca İbrahim bir de C\# 4.0 dinamik diller desteği konusunda
mini **IronPython** oturumu sundu ;) Süperdi!

Son olarak Erciyes Üniversitesi'nden hocalarımıza da tüm etkinlik
boyunca bizi yalnız bırakmadıkları için ÇOK ÇOK teşekkürler. Sizlerin
desteği bizim için çok önemli!

Gün sonunda hediyeler vs derken Kayseri'de de bir kişiye yeni bir beyin
hediye ederek geri döndük :) Haftaya Denizli'de görüşmek üzere...


*Bu yazi http://daron.yondem.com adresinde, 2009-12-21 tarihinde yayinlanmistir.*