# Eylül'ün Çekiliş Kitabı Server AppFabric üzerine! 

Hadi başlayalım :) Bir süre önce Twitter'dan post atarak takipçilerimden
bir linke tıklamalarını istemiştim. Eğer 1500 kişi tıklarsa bana 300\$
değerinde Amazon hediye çeki gelecekti. Çek geldi :) İlk günden söz
vermiştim 300\$ ile alacağım kitapları çekilişle hediye edeceğime (tabi
arada bazılarını ben de okuyacağım itiraf ediyorum) o nedenle
başlıyoruz. Bu ay ilk kitabı verme zamanı.

![Pro Windows Server
AppFabric](../media/Eylul_un_Cekilis_Kitabi_Server_AppFabric/appfabric.jpg)\
*Pro Windows Server AppFabric*

Yukarıdaki kitabı Türkiye içerisinde herhangi bir adrese kargo ödemeli
olarak göndereceğim :) Talihliyi nasıl seçeceğime gelince. Bu posta
hemen altta bir yorum yapmanız yeterli. Yorumunuzda dikkat etmeniz
gereken birkaç şey olacak. Birincisi adınız, soyadınız ve e-mail
adresinizi doğru yazmalısınız. Web sitesi olarak reklam kokan
hareketlere girmemelisiniz :) ve son olarak yorumunuzun bir yerinde "Ben
istiyorum!" yazmalı :) 7 Eylül Cuma akşamına kadar yapılan yorumlardan
bir kişiyi seçerek kitabı hediye edeceğim. Seçerken devreye Milli
Piyango falan girmeyecek :) tamamen benim gönlüme ve samimiyetime
güvenerek bu çekilişe girmek dışında şansınız yok maalesef. Uyariyim da
:) sonra problem olmasın.

Her ayın 1'i ile 7'si arasında bu şekilde çekiliş yapmayı düşünüyorum
önümüzdeki bir yıl için. Bakalım, hayırlısı.

Kitapları seçerken nasıl karar verdiğimi de merak edeceğinizden eminim.
Şimdiden cevapliyim. Bundan birkaç hafta önce Twitter'dan yine
duyururarak sizlerden istekler aldım. O istekleri ve benim aklımdakileri
kendimce değerlendirip tamamen kendi keyfime göre bir liste hazırladım
yine :) Bu aralar "keyfime göre yaptım" cümlesini çok kullanıyorum
farkındaysanız çünkü hiç hesap veresim yok cidden. Yorumu yapın,
şansınız varsa kitabı kapın. Olay bu kadar basit esasen ;)

Umarım kazanan arkadaşın işine yarar! Bu arada işinize yaramayacaksa
kitap yorum yapmayın derim :) İşine yarayacak birine gitsin kitap.

Görüşmek üzere!


*Bu yazi http://daron.yondem.com adresinde, 2012-9-1 tarihinde yayinlanmistir.*