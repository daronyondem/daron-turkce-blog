# ASP.NET AJAX Kitabım Çıktı 

Son **2.5** yıldır üzerinde yoğun olarak çalıştığım AJAX'ı konu alan
kitabım toplam **1.5 yıllık** bir çalışma sonucunda bugün elime ulaştı.
ASP.NET platformunda her ölçekte AJAX uygulamaları geliştirmek
isteyenlerin tüm sorularını cevaplayabilmek için sürekli genişlettiğim
kitap sonunda **516 sayfa** olarak raflarda yerini aldı. Sanırım hem
Türkiye'de hem de uluslararası platformda sadece AJAX konulu en kapsamlı
kitap olma özelliğine sahip.

![](media/ASP_NET_AJAX_Kitabim_Cikti/ajax.gif)

AJAX'ın derinliklerine dalıp hiçbir ek araç, kütüphane kullanmadan
sunucu programlama teknolojilerinden bağımsız olarak AJAX'ı inceledikten
sonra kitap içerisinde **ASP.NET 1.1** ve **2.0** ile birlikte
kullanılabilecek olası tüm AJAX kütüphanelerini ve teknikleri ele aldım.
Bunlar arasında tabi ki en önemlisi **Microsoft'a ait ASP.NET AJAX
Extensions** ürünü. Ek olarak farklı tekniklerin artı ve eksi yönlerinin
karşılaştırıldığı proje örnekleri, gerçek hayat projelerinde şu ana
kadar karşılaştığım ve uzun çalışmalar ile çözümlerini bulduğum
sorun-çözüm analizleri ve son olarak da AJAX sunucu kontrolleri
yaratmanın yollarına kadar uzun bir serüven var kitap içerisinde. Tüm
örnekleri ve canlı uygulamaları da bir **CD** içerisinde derledik.

Umarım şu an için **en kapsamlı Türkçe kaynak** olarak kitabım yararlı
bir eser olur.

Online sipariş için aşağıdaki adresleri kullanabilirsiniz.

[http://www.kitapyum.com/](http://www.kitapyum.com/index.php?page=shop.product_details&flypage=shop.flypage&product_id=170&category_id=6&manufacturer_id=0&option=com_virtuemart&Itemid=27)

[http://www.hepsiburada.com/](http://www.hepsiburada.com/productdetails.aspx?categoryid=211651&productid=kpusula150)\

Kitabın web sitesi için
[buraya](http://www.pusula.com/default.aspx?part=books&ID=979)
tıklayabilirsiniz.\


*Bu yazi http://daron.yondem.com adresinde, 2007-6-7 tarihinde yayinlanmistir.*