# Outlook.com IN, hotmail.com OUT 

Uzun zaman oldu böyle popüler haberler yazmayalı bloga :) İtiraf etmek
gerekirse twitter çoğu zaman bu popüler haberlerin ışık hızı ile
tüketildiği yer oluyor ve ben de genelde bu tarz haberleri[twitter
hesabım](http://www.twitter.com/daronyondem) üzerinden paylaşıyorum ama
gelen bazı maillere baktığımda herkesin twitter'da olmadığı gerçeğini de
yadsımamak gerek sanırım. Her neyse :) konumuz neydi?

### Outlook.com hesabınızı alın!  

Microsoft, Hotmail.com'un yerine geldiği öne sürülen yeni bir mail
arayüzü ve site ile karşımızda. İtiraf etmem gerek benim hiç hotmail
hesabım olmadı :) Çook eski zamanlarda bir email.com hesabım vardı
sonrasında da kendimi gmail'de buldum. Yeni outlook.com'u ilk olarak
hemen ziyaret edip kendi adınız ve soyadınız ile hesabınızı yaratmanızı
tavsiye ederim. Böylece ileride "XX45023" gibi saçma sapan e-mailler
almak zorunda kalmazsınız :)

![Yeni outlook.com'un metro
arayüzü.](media/Outlook_com_IN__hotmail_com_OUT/outlook2.png)
*Yeni outlook.com'un metro arayüzü.*

Ad-soyad ikilisine göre adrese el koymanın ötesinde ben yeni Metro
arayüzünü de gerçekten çok beğendim. Sade ve net. Belki de Metro'nun
doğru ve güzel uyarlandığı nadir sitelerden biri olmuş yeni outlook
webmail'in arayüzü. İster hotmail hesabınızı outlook.com'a geçirebiliyor
ister yeni bir hesap ile ilerleyebiliyorsunuz. Hatta daha da güzeli
istediğiniz gibi yeni e-mail alias'lar alıp hepsini bir hesaba farklı
klasörlerde toplayabiliyorsunuz. Bu özellikle ad.soyad ve adsoyad gibi
alternatifleri beraber almak isteyenlerin işine yarayacaktır.

![Alias almak için ayarlara
geçebilirsiniz.](media/Outlook_com_IN__hotmail_com_OUT/outlook1.png)
*Alias almak için ayarlara geçebilirsiniz.*

Yukarıdaki ekran görüntüsündeki komut ile ayarlara geçtikten sonra
"Create a Outlook alias" diyerek yeni bir mail adresi alıp mevcut olana
ekleyebilirsiniz. Mail gönderirken de istediğiniz adresi seçip oradan
gönderebiliyorsunuz :) Yani herşey tahmin ettiğimiz gibi çalışıyor. Yeni
"Alias" almanın bu kadar kolay olması ilginç tabi. İnsanın her şeyi
alası geliyor :)

Yeni outlook.com hesaplarında POP3 desteği var fakat IMAP yok. Onun
yerine Exchange ActiveSync desteği sunulmuş. Şu an için sadece Facebook
entegrasyonu çalışıyor. Yakında twitter ve hatta Skype entegrasyonu da
duyurulara göre planlananlar arasında. Hatta benim tahminim şimdiki bazı
çalışmayan linklerden de yola çıkarak :) tüm bu outlook.com hizmetlerine
ek bazı şeylerin ileride ücretli de olabileceği. Tabi bu sadece beni
kişisel tahminim :) Örneğin "reklamsız bir outlook.com" için para
vermemiz mümkün olabilir gibime geliyor.

Keşke OWA'da bu güzellikte olsa :) Görüşmek üzere...


*Bu yazi http://daron.yondem.com adresinde, 2012-8-1 tarihinde yayinlanmistir.*