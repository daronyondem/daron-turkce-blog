# MIX 1. Gün - Silverlight 4 RC ve Silverlight Mobile! 

Son birkaç gündür [Twitter](http://www.twitter.com/daronyondem) üzerinde
beni takip edenler biliyorlar Microsoft'un yıllık **MIX** konferansı
için Las Vegas yollarındaydım. Las Vegas konusunda şimdilik ek bir yorum
yapmayacağım :) merak edenler [geçen seneki
yazı](http://daron.yondem.com/tr/post/0d6e2f91-2641-4a31-9cf8-59782990b2f7)mı
okuyabilirler. Bu seni benim için ilginç olan yolculukta karşılaştığım
sorunlar oldu. Uzun süredir yurt içi ve yurt dışı bir çok uçak seyahati
yapıyorum ve sürekli etrafımdaki dostlardan karşılaştıkları sorunları
dinler ve şaşırırdım. "Valla benim başıma hiç böyle sorunlar gelmiyor"
derken :) Las Vegas seyahatimde çok garip şeyler oldu. Şimdi konuya
şuradan başlayalım, toplam iki aktarma ile Istanbul-Amsterdam,
Amsterdam-Detroit ve Detroit-LasVegas şeklinde ard arda uçuşlarım vardı.
"Vardı" diyorum çünkü üçüncü uçuşun peronuna gittiğimde görevlilerden
aldığım cevap "Siz bu uçuşta yoksunuz" şeklinde oldu :) Eh be kardeşim
ben iki bağlantılı şekilde satın aldığım bir seri biletin üçüncü
ayağında nasıl yok olurum? :) Sanırım Transaction'da bir sorun olmuş
veritabanında :D Allah'tan Rollback yapmamışlar yoksa İstanbulda
kalacaktım herhalde :P Şaka bir yana durumun garipliğini hava yolu
şirketi yetkilileri de anlayınca benim son uçuşumu tekrar ayarlamak
gerektiğini söylediler. Ha ama bu arada benim bagaj çoktan uçağa
binmişti :) ve malum benden önce Las Vegas'a vardı.

![Gün 1 Keynote
başlangıcı!](../media/MIX_1_Gun_Silverlight_4_RC_ve_Silverlight_Mobile/16032010_1.jpg)\
*Gün 1 Keynote başlangıcı!*

Her neyse çok uzatmiyim, Allah'tan MIX'ten bir gün önce Las Vegas'ta
olacak şekilde planlamıştım herşeyi. Neden mi? Benim Detroit Las Vegas
uçuşunu bir sonraki güne bıraktılar. Başka uçuş yokmuş. Güzel güzel
geceyi Detroit'te geçirdim. Sonraki gün öğleden sonra olan uçağı fırsat
bilip arada Detroit'te Henry Ford Müzesini bile gezdim :) Pazar akşamı
8'de RD partimiz vardı ve uçağım 7'de şehre indi. Herşeye rağmen partiye
bile yetiştim ;)

Sanırım bu kadar geyik yeter :) Gelelim MIX'in ilk gününe. İlk gün ciddi
anlamda efsanevi geçti diyebilirim. Benim için çok heyecan verici olmadı
:) çünkü MIX'te gösterilen çoğu şeyi zaten en son MVP Summit'te
görmüştüm fakat tabi paylaşamıyordum. Artık herşey alenen ortada
olduğuna göre süper haberlerim var sizlere!!!

![Silverlight 4 ile
gelenler....](../media/MIX_1_Gun_Silverlight_4_RC_ve_Silverlight_Mobile/16032010_3.jpg)\
*Silverlight 4 ile gelenler....*

**Silverlight 4 RC (Release Candidate)**

Doğru okudunuz :) Silverlight 4 RC oldu! Yani artık Beta değil tabi daha
tam olarak release de olmadı. Fakat RC olması güzel bir gelişme. Bu
süreçte bir sürü değişiklik ve yenilikler var. Bunların detaylarını çok
yakında blogdan sizlerle tek tek paylaşıyor olacağım. En önemli
haberlerden biri ise Silverlight 4'ün önümüzde ay içerisinde çıkacak
olması! Yani son halini alacak! Release olacak! Bir diğer güzel haber
ile Silverlight 4 ile beraber WCF RIA Services'in da release olacağının
kesinleşmesi. Tüm bu senaryoda hemen SL 4 RC'yi bilgisayarınıza yüklemek
istiyorsanız öncesinde bir Visual Studio 2010 RC edinmeniz gerekiyor.
Sonrasında aşağıdaki linklerden hem Silverlight 4 Tools paketini hem de
SL 4 RC destekli Blend sürümü olan Blend 4 Beta'yı indirebilirsiniz.

[Silverlight 4 RC Tools for Visual Studio 2010
RC](http://go.microsoft.com/fwlink/?LinkID=141284)\
 [Blend 4 Beta for Silverlight 4
RC](http://go.microsoft.com/fwlink/?LinkId=169446)

**Blend 3 sahibi olanlara Blend 4 BEDAVA!**

Günün en ilginç haberlerinden biri de buydu. Aslında epey ilginç
haberler var :) ama Blend 4 yeni bir sürüm olarak gelecek olsa da Blend
3 lisansına sahip herkese ücretsiz verilecek olması bence güzel bir
hareket! Siz ne dersiniz? Malum Blend 4 hem WPF 4 hem de Silverlight 4
desteğine sahip olarak release olacak ve içerisinde güzel yenilikler de
var ;)

![Silverlight
Mobile](../media/MIX_1_Gun_Silverlight_4_RC_ve_Silverlight_Mobile/16032010_2.jpg)\
*Silverlight Mobile*

**Silverlight for Windows Phone 7**

Sonunda!!! Sonunda Silverlight mobil dünyaya zıplıyor. Windows Phone 7
üzerinde Silverlight ve XNA çalışıyor olacak. Hatta daha iddialı bir
bakış açısı ile Windows Phone 7 üzerinde ana uygulama geliştirme
platformu Silverlight olacak diyebilirim. Bu konuda şimdilik çok
detaylara girmesem de en azından şunu söylemek istiyorum. Silverlight
Windows Phone 7'de tarayıcı içerisinde çalışmayacak! işletim sisteminde
bir uygulama olacak çalışacak! Şu anda WP7 cihazlar olmasa da tüm
developer / designer araçları ve simülatörler MIX'in ilk günü itibari
ile downloada açıldı! Aşağıdaki adresten indireceğiniz Developer Tools
ile Mobile Silverlight dünyasına yelken açabilirsiniz.

[Windows Phone Developer Tools
CTP](http://www.microsoft.com/downloads/details.aspx?FamilyID=2338b5d1-79d8-46af-b828-380b0f854203&displaylang=en)

Blend 4 tarafında da Blend 4 Beta'yı indirdikten sonra üzerine aşağıdaki
yüklemeleri yaparsanız Blend 4 içerisinde de Windows Phone 7
uygulamalarınızı tasarlayabilirsiniz.

[Expression Blend Add-in Preview for Windows
Phone](http://www.microsoft.com/downloads/details.aspx?FamilyID=47f5c718-9dec-4557-9687-619c0fdd3d4f&displaylang=en)\
 [Expression Blend Software Development Kit (SDK) Preview for Windows
Phone](http://www.microsoft.com/downloads/details.aspx?FamilyID=86370108-4c14-42ee-8855-226e5dd9b85b&displaylang=en)

Ve süper bir haber daha !!! **Windows Phone 7 Development** için özel
**Blend** ve **Visual Studio** sürümüleri ile development ve design
araçları **ÜCRETSİZ OLACAK**!

Tüm bu haberlerle birlikte artık heyecanla ikinci gün Keynote'u
bekliyorum! Benim tahminim Internet Explorer 9'la ilgili sürprizler
olacağı üzerine ;) Bakalım zaman gösterecek.


*Bu yazi http://daron.yondem.com adresinde, 2010-3-16 tarihinde yayinlanmistir.*