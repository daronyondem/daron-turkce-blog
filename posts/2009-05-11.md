# Microsoft TechEd 2009 North America İlk Gün 

Bugün Microsoft **TechEd 2009** North America'nın ilk günündeydim.
TechEd konferansı adından anlaşıldığı gibi Technology Education olarak
geçiyor ve ağırlıklı olarak ITPro tarafına hitap edildiği gibi bir ön
yargı olsa da benim ilk günden izlenimim biraz daha "ortaya karışık"
havasını yansıttığı. İlk ayağı Kuzey Amerika'da yapıldıktan sonra farklı
kıtalarda ayrı TechEd'ler düzenleniyor. Bu sene bize en yakın olan Kasım
ayında Berlin'de olacak.

![Microsoft TechEd 2009, Los
Angeles](../media/Microsoft_TechEd_2009_North_America_Ilk_Gun/11052009_1.jpg)\
*Microsoft TechEd 2009, Los Angeles*

Cuma gününe kadar sürecek olan TechEd'in ilk günü benim için epey ilginç
geçti. Keynote sonrasında görevli olduğum Regional Director Salonu'nda
yerimi aldım. Özellikle Windows 7 konusunda heyecanın çok büyük olduğunu
söyleyebilirim. Performans konusunun yanı sıra çok farklı
işlevselliklerle beraber efsanevi bir işletim sistemi geliyor. Diğer
yandan Server 2008 R2 yollarında ilerlerken Office 14 olarak geçen
Office 2010 da Windows 7'nin gücünü de arkasına alarak karşımıza
çıkacak, şimdilik Temmuz ayında Office 2010'un CTP'sini bekliyoruz. CTP
için şansını denemek isteyenler buradan
[kayıt](https://microsoft.crgevents.com/Office2010TheMovie/Content/Default.aspx?p=Home&)
olabilirler.

İlginç gelişmeleri sizinle özellikle
[twitter](http://twitter.com/daronyondem) üzerinden paylaşıyorum. Takip
etmeyi unutmayın ;)

*Not:Merak edenler olacaktır; maalesef MIX gibi TechEd'in videoları
nette yayınlanmıyor :( O nedenle online takip etme şansınız yok. Yine de
farklı bir içerikle olsa da*
[*TechEdOnline*](http://www.microsoft.com/techedonline)*'ı
deneyebilirsiniz.*


*Bu yazi http://daron.yondem.com adresinde, 2009-5-11 tarihinde yayinlanmistir.*