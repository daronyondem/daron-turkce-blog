# Visua Basic 2008 ve LINQ2XML için XML2Schema Aracı 

Daha önceki yazılarımda sadece VB'de çalışan ve benim "*inline XML*"
diyebileceğim VB kodları içerisinde doğrudan XML yazımının
kullanılmasından bahsetmiştim. İşin kötü tarafında bu noktada Visual
Studio'nun Intellisense desteği maalesef bizim hedef XML'in içeriğini
inceleyerek otomatik bir Intellisense oluşturamıyor. "Çok şey
istiyorsunuz!" dediğinizi duyar gibiyim ama benim gibi çok isteyen olmuş
ki Visual Basic 2008 için özel "**XML to Schema Tool for Visual Basic
2008**" üretilmiş. Aşağıdaki adresten aracı bilgisayarınıza indirerek
hemen yükleyebilirsiniz. (LINQ2XML kullanacaklara ŞİDDETLE tavsiye
ediyorum :))

<http://www.microsoft.com/downloads/details.aspx?FamilyID=9ac5a653-563a-4204-a4eb-dddcae80b244&displaylang=en>

LINQ2XML ile XML dosyaları üzerinde çalışmak gerçekten kolaylaştı.
Üzerine bir de VB'nin kolaylıkları ve yukarıdaki araç eklenince iş
gerçekten çocuk oyuncağına dönüşüyor.

**Nasıl kullanacağız?**

Herhangi bir proje yarattıktan sonra doğrudan "Solution Explorer"
içerisinde projeye sağ tuş ile tıkladıktan sonra "Add / New Item"
diyerek karşınıza gelen menüden "**XML to Schema**" seçeneğini
seçebilirsiniz.

![XML to Schema
dosyası.](media/Visua_Basic_2008_ve_LINQ2XML_icin_XML2Schema_Araci/20012008_1.png)\
*XML to Schema dosyası.*

Dosyası eklediğiniz anda karşınıza bir seçenek daha gelecek. Bu
seçenekler arasında hedeflediğiniz, yani kullanacağınız esas XML
dosyasının konumu soruluyor. İsterseniz "**Add from File**" ile
sisteminizdeki bir dosyayı veya "**Add from Web**" ile doğrudan
internetteki bir dosyayı veya "**Add as XML**" ile kullanacağınız XML
verisini Visual Studio içerisinde yazabilirsiniz. Biz örneğimizde her
zamanki gibi TCMB döviz kurlarını alalım.

![TCMB döviz kurlarını
alıyoruz.](media/Visua_Basic_2008_ve_LINQ2XML_icin_XML2Schema_Araci/20012008_2.png)\
*TCMB döviz kurlarını alıyoruz.*

XSD dosyasını bu şekliyle projemize ekledikten sonra artık sıra geldi
kodumuzu yazmaya. Artık bir önceki adımda eklediğimiz XML dosyasının
içeriğinden oluşturulan Intellisense'i kullanabiliriz.

![LINQ2XML Intellisense
desteği.](media/Visua_Basic_2008_ve_LINQ2XML_icin_XML2Schema_Araci/20012008_3.png)\
*LINQ2XML Intellisense desteği.*

Hepinize kolay gelsin ;)


*Bu yazi http://daron.yondem.com adresinde, 2008-1-21 tarihinde yayinlanmistir.*