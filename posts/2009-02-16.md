# Geleneksel Mail Grup Buluşması 1 

Bundan tam iki ay önce sizlere blogumdan minik bir
[duyuru](http://daron.yondem.com/tr/post/2d73cf4a-a22e-429a-9e75-ed20b8044837)
yapmıştım. Söz konusu duyuruda Live Groups üzerinden açtığım bir mail
grubu tanıtmıştım. Geçen iki ay içerisinde mail gruba 120 üye kayıt oldu
ve bu süreçte hiç fena sayılmayacak bir paylaşım ortamı yarattık. Bazen
geyik yaptık bazen teknik konularda hep beraber çözüm aradık. Benim için
önemli olan şey aslında gelen sorulara verdiğim cevapları alan dostların
aynı cevapları gruba yeni katılanlara da aktarabilmeleriydi. Böylece
sürekli benden yola çıkan bir paylaşım ağındansa daha iç içe bir ağ
oluşturup paylaşımın çok taraflı olarak ilerlemesini sağladık. Bu zamana
kadar bu ortama katkısı olan herkese çok teşekkürler.

Tabi ki tüm bu süreçte itiraf etmem gerekiyor ki blogdan çok daha
etkileşimli bir ortamın getirdiği avantajla bir an kendimizi özel bir
topluluk gibi hissetmeye başladık :) ben bazı duyurularımı anlık olan
ancak mail gruptan geçebildim ve hatta bazılarını da sadece mail gruba
gönderdim :) Bazı duyuruları ise blogdan önce mail gruba yazdım :) vs...
Tüm bu süreç devam ederken kendimizi bir mail grup buluşması içerisinde
bulduk! :)

![Birinci Geleneksel Mail Grup Buluşması - High Definition
İskender](media/Geleneksel_Mail_Grup_Bulusmasi_1/15022009_1.jpg)\
*Birinci Geleneksel Mail Grup Buluşması - High Definition İskender*

Gözlerinize inanabilirsiniz :) Oniki kişilik bir ekip olarak İstanbul'da
toplanmayı başardık ve tabi ki hemen İskender yemeye yöneldik :) High
Definition İskender'lerimizi yemeden önce restoran girişindeki arkadaşın
"Dört kişi misiniz?" sorusunu cevaplamama gerek kalmadan görevli durumu
algılayıp :) hemen masa organizasyonuna girişti. Sonrasında bir de çay
sefası yaptık mecburen :) Tüm bu organizasyonu sadece İskender yemek
için yaptık sanıyorsanız aldanıyorsunuz :)

![Mail Grup Recep İvedik 2 izler
:)](media/Geleneksel_Mail_Grup_Bulusmasi_1/15022009_2.jpg)\
*Mail Grup Recep İvedik 2 izler :)*

Bir sonraki adımda yaklaşık 3 gün önceden ayırttığımız biletler ile
**Recek İvedik 2**'yi ilk izleyenlerden olduk. Özellikle ikinci seansın
başarılı olduğunu itiraf edebilirim. Hele o sandık :) Neyse, daha fazla
spoiler vermiyim buradan fakat hoş, izlenesi, sanatsal açıdan çerez bir
film olmuş diyebilirim. Sonuç olarak hepimiz bolca gülerek yediğimiz
iskenderleri erittik diyebilirim.

Şimdi eminim ki aranızdan bazıları "*Neden blogdan duyurmadınız?*"
diyecek :) Adı üzerinde, Mail Grup Buluşması. Eğer isterseniz siz de
mail gruba [buradan](http://daronyondem.groups.live.com)
katılabilirsiniz. Fakat unutmayın ki bu gibi buluşmaları amaçlayan bir
grup değiliz :) Amacımız teknik bilgi paylaşımı. O nedenle kayıt olup
sonra da günde gelen onlarca mailden sıkılırsanız ben karışmam ;)

Hepinize başarılı yepyeni bir çalışma haftası dilerim ;)


*Bu yazi http://daron.yondem.com adresinde, 2009-2-16 tarihinde yayinlanmistir.*