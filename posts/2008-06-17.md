# Silverlight 1.0 projeleri ve FireFox 3 güncellemesi 

FireFox 3 yarına downloada sunuluyor. Kişisel olarak FireFox kullanmamın
iki nedeni var; birincisi güzel eklentileri var, ikincisi sırayla
açılmasını istediğim 20 üzerinde site varsa ve bunları tablarda açıp bir
3 dakika sonra makineme gelip tek tek inceleyeceksem :) FireFox
kullanıyorum. Bunların haricinde pek FireFox açtığımı söylemem. Benim
için yazılımların açılma süreleri çok önemlidir, IE şu an benim
makinemde en hızlı açılan tarayıcı. (Makinemde Safari, FireFox yüklü)

Her neyse, FireFox 3 ile beraber Silverlight 1.0 uygulamaları maalesef
açılmıyor. Aslında olay bu kadarla kalmıyor, örneğin benim kullanmakta
olduğum neredeyse tüm eklentiler de FireFox 3 ile çalışmıyor. Bu arada
güzel bir haber aldım, **Silverlight 2.0 Beta 2 FireFox 3** uyumluymuş.
Aslında uyumluluktan öte projelerde değişken tek şey **Silverlight.js**
dosyası.

**Eski uygulamaları nasıl upgrade ederiz?**

Çok basit, [Silverlight 2.0 Beta 2
SDK](http://silverlight.net/GetStarted) ile beraber gelen
[Silverlight.js](http://daron.yondem.com/tr/post/6ff37001-ac18-4698-900a-bee025187001)
dosyasını Silverlight 1.0 projelerinizde de kullanabilirsiniz. Böylece
sorun çözülmüş olacaktır. Unutmayın projenizi Silverlight 2.0'a
geçirmiyorsunuz sadece Silverlight.js dosyasını değiştiriyorsunuz.

Hepinize kolay gelsin.


*Bu yazi http://daron.yondem.com adresinde, 2008-6-17 tarihinde yayinlanmistir.*