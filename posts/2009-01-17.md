# Quicker for Silverlight 

Bugün sizlere SoThink'ten "**Quicker for Silverlight**" ürününden
bahsedeceğim. SoThink firması hali hazırda neredeyse tüm Flash
developer'ların bildiği ve özellikle Flash De-Compile araçları ile
tanınan bir yazılım şirketi. Silverlight'ın popülerliğinin giderek
arttığını gördüğünü tahmin ettiğim SoThink bunun bir sonucu olarak
Silverlight için de hızlı bir şekilde animasyonlu uygulamaların
hazırlanması için ek bir araç çıkartmış.

**Çok İlginç..**

Nedir ilginç olan? İlginç olan SoThink'in çıkardığı bu aracın arayüzüne
baktığımızda tamamen Flash'ta animasyon yapar gibi animasyon
hazırlayabilmemiz. Aldığımız çıktı ise bir Silverlight projesi oluyor.
Yani her zamanki gibi gidip Flash'tan alışık olduğumuz yapıda
KeyFrame'ler ekleyip Motion Tween'ler yaratarak farklı TimeLine'lar ile
ilerleyebiliyorsunuz.

İlginç olan kötü özellikler de var. Uygulama tamamen Silverlight
tarafındaki programlama işini JavaScript'e yıkıyor ve 2.0'da gelen .NET
dillerinden özel olarak tercih edilirse sadece C\# kullanabiliyor. Bu
durumda maalesef ki ben bu yazılımın Silverlight geliştiricileri
tarafından pek tercih edileceğini sanmıyorum. Diğer yandan yaptığım
denemelerde Silverlight'ın gücünün tam olarak kullanılamadığı ve FPS
miktarının düşük olduğunu gördüm.

**Sonuç**

Aşağıdaki adresten indirebileceğiniz "Quicker for Silverlight"'ı
denemeye değer mi? Karar sizin. Fakat uzun vadede bu ürünü takip etmekte
fayda var çünkü SoThink kendi alanında gerçekten başarılı bir yazılım
şirketi belki bir gün bu ürünleri de kullanılabilir bir hale gelir.

[http://www.sothink.com/product/animation-maker-for-silverlight/index.htm](http://www.sothink.com/product/animation-maker-for-silverlight/index.htm%20)


*Bu yazi http://daron.yondem.com adresinde, 2009-1-17 tarihinde yayinlanmistir.*