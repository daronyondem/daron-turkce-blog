# TechEd Gün 2 Süper Geçti! 

Muhteşem bir gün daha geçti :) TechEd ikinci gününde maalesef hiçbir
teknik oturuma katılamadım :) PDC'ye saklıyorum kendimi. Açık konuşmak
gerekirse pek yeni birşeyler yoktu. Peki nasıl oldu da muhteşem bir gün
oldu? İlk olarak MVP programı çerçevesinde bir röportajım oldu. MVP
Global blogunda yayınlandığında ayrıca blogumdan duyuracağım. Sonrasında
neredeyse tüm gün Avrupa'dan farklı INETA sosyal toplulukları ile
görüşmeler yaptım. Fikir paylaşımlarında bulunduk.

![Community Lounge'da fikirleri paylaşırken
:)](media/TechEd_Gun_2_Super_Gecti/10112009_1.jpg)\
*Community Lounge'da INETA Avrupa Yönetiminden Jose Louis Latorre ile
fikirlerimizi paylaşırken :)*

Yukarıdaki fotoğraftan da anlayabileceğiniz üzere yoğun bir bilgi
paylaşımı söz konusu :) Bana Guitar Hero oynamayı öğretme çabaları pek
de meyve verdi diyemem. Sırtında sırt çantası ile gitar çalan tek manyak
benimdir herhalde :) Daha neler neler oldu! Daha önce de sizinle
paylaştığım üzere tabi tüm gün böyle geyikle geçmedi :P Technical
Learning Center'da gün içerisinde dört saat kadar Silverlight Booth'da
görevliydim. Özellikle gelip soru soranlar arasında bazı Türk
katılımcıların da olması çok hoştu :) Tabi ki onlara özel ilgi
gösterdim. Hatta bazıları "Blogunuzu da takip ediyoruz" diyince içten
içe mutluluktan eridim desem yeridir.

!["Silverlight nedir?" sorusunu soran iki katılımcı!
:D](media/TechEd_Gun_2_Super_Gecti/10112009_2.jpg)\
*"Silverlight nedir?" sorusunu soran iki katılımcı! :D*

Bu esnada iki katılımcı gelip "Silverlight nedir?" şeklinde bir soru
sordular :D Şaka bir yana hepinizin de tanıdığı üzere sevgili Sefer
Algan ve Oğuz Yağmur da TechEd Europe'a Türkiye'den katılanlar
arasındaydı ve tabi ki beni tam gün İngilizce konuşmaktan kurtararak
güzel bir sohbete aldılar. İkisine de çok teşekkür ediyorum, ilaç gibi
geldi :) Sanırım Türkiye'den TechEd'de yer alan 3 MVP'iydik.

![TechEd Day 2
Party!](media/TechEd_Gun_2_Super_Gecti/10112009_3.jpg)\
*TechEd Day 2 Party!*

Günün sonuna doğrudan TechEd içerisinde Community Lounge'da bir parti
düzenlendi. Bu partinin başka bir yüzünü dün
[twitter'da](http://twitpic.com/p0ior) duyurmuştum :) Oluşan bira ve
şarap kuyruğunu hayal bile edemezsiniz. Ama gerçekten eğlenceli olduğunu
itiraf etmeyilim. Sonrasında yavaş yavaş otele doğru geçip ondan sonra
da INETA, Culminis gibi sosyal toplulukların özel VIP :) eğlencesine
geçtim.

![WaterGateClub'da Community
Party!!!](media/TechEd_Gun_2_Super_Gecti/10112009_4.jpg)\
*WaterGateClub'da Community Party!!!*

WaterGateClub adında bir kulüpte düzenlenen partide malum soft içkiler
sınırsız ve ücretsizdi :) Durum böyle olunca etrafta bazı Almanlar'ın
bile bana saygı göstermeye başladıklarını itiraf etmeliyim :) Hep
söylüyorum alkol hacmen hesaplanır ve avantajlıyım diye fakat
anlamıyorlar :) Şaka bir yana nehir kenarında güzel bir kulüpte DJ
eşiliğinde hoş bir aktiviteydi. Tabi eğer gidip TechEd'deki Geek'leri
çağırırsanız ortaya %98'i erkek ve IT/Dev konuşan bir kitle çıkar. Bir
de herkes eğer Community'lerde çalışıyorsa etrafta seminer maceraları
uçuşur. :) Tüm gece boyunca herkes ya Windows 7, ya Visual Studio 2010
ya da askerlik hatıraları kıvamında seminer maceralarından bahsetti.
Benim de içerisinde olduğum bir ekip son metroyu kaçırmamak adına gece
yarısından önce pamuk prenses kıvamında otellerimize döndük :)

Şimdi sanırım TechEd'deki ikinci günümün neden bu kadar eğleceli
geçtiğini görmüşsünüzdür :) Daha tabi ki paylaşamadığım onlarca fotoğraf
var <span>:) Bazılarının paylaşılmamasında da tabi ki fayda var
:)</span>

Bakalım yarın neler olacak :) Kalın sağlıcakla.


*Bu yazi http://daron.yondem.com adresinde, 2009-11-10 tarihinde yayinlanmistir.*