# Visual Studio 2008 İpucu 

**Visual Studio 2008** ipuçlarına bir tane daha ekliyorum. Özellikle
**WPF** veya **Silverlight** projeleri ile ilgili çalışmalar yapıyorken
XAML dosyalarının görsel panelinin de gösteriliyor olması çoğu zaman can
sıkıyor. Visua Studio görsel içerik hazırlama ortamı değil, büyük
ihtimal ile Visual Studio içerisinde bir XAML dosyası açıyorsanız kod
içerisinde elle müdahale yapmak istiyorsunuzdur.

Sözün özü; "*Nasıl yaparız da Visual Studio'nun XAML dosyalarını
otomatik olarak sadece kod görünümünde açmasını sağlarız?*"

Visual Studio içerisinde "Tools / Options" menüsüne giderek "Text Editor
/ XAML / Miscellaneous" bölümünde aşağıdaki gibi bir ayarla
karşılaşıyorsunuz.

![XAML dosyaları sadece kod görüntüsünde
açılsın.](../media/Visual_Studio_2008_Ipucu/10022008_1.png)\
*XAML dosyaları sadece kod görüntüsünde açılsın.*

Bu ayarı işaretledikten sonra XAML dosyalarını açtığınızda doğrudan kod
görünümü gelecektir.

Hepinize kolay gelsin.


*Bu yazi http://daron.yondem.com adresinde, 2008-2-10 tarihinde yayinlanmistir.*