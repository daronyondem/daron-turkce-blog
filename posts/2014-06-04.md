# Azure Mobile Services Webineri Haziran 

"Körün istediği bir göz allah verdi iki göz" şeklinde esasen uygunsuz
bir örnek vererek başlangıç yapıyorum. Blogumu sürekli takip edenler
bilirler [yoğun istek
üzerine](http://daron.yondem.com/tr/post/Bir_sonraki_webcast_anket_sonuclari)
geçen ay başında [azure mobile services üzerine bir
webiner](http://daron.yondem.com/tr/post/Azure_Mobile_Services_Webcast_9_Mayis)
düzenlemiştim. Hatta [video kaydını
da](http://daron.yondem.com/tr/post/Azure_Mobile_Services_Webcast_9_Mayis)
sonrasında sizlerle paylaşmıştım. Kaçıranlar, "Benim sorum vardı,
soramadım." diyenler üzülmesin :) 12 Haziran akşamı 19.30'da bir [azure
mobile services
webineri](http://msft.it/Microsoft-Azure-Mobil-Servisler-Kayit) daha
yapıyoruz. Bu sefer tek başıma da değilim. Webinerde bana Microsoft'tan
Yazılım Geliştirme Teknolojileri Yöneticisi Selçuk Uzun’un da katılacak.
Data, Push Notification, Authorization, Scheduler, Diagnostic & Scale
gibi konulara değinerek sorularınızı da alacağız. Her zamanki gibi
webiner tamamen **ücretsiz**!

Webinerde örneklerimizi JavaScript ve C\# ile yapacağız ama aklınızda
bulunsan Azure Mobil Services'in Android, iPhone SDK'leri de mevcut.
Mobil uygulama geliştirme ile ilgilenen herkes için ilginç bir webiner
olacağından eminim.

![Azure Mobile Services
Webiner](media/Azure_Mobile_Services_Webineri_Haziran/azure.jpg)

Katılım için kayıt olmayı unutmayın!
<http://msft.it/Microsoft-Azure-Mobil-Servisler-Kayit>

Görüşmek üzere.


*Bu yazi http://daron.yondem.com adresinde, 2014-6-4 tarihinde yayinlanmistir.*