# MVP Summit 2011 de geldi geçiyor! 

Son iki haftadır uzaklardayım :) Esas nedeni her sene gerçekleşen **MVP
Summit** için **Seattle'a** gidiyor olmam. Bugün özellikle **Steve
Ballmer**'ın konuşması ile beraber güzel bir tad kazanan MVP Summit
[geçen yıl olduğu
gibi](http://daron.yondem.com/tr/post/163d19f1-d417-42fd-9017-8d4130e129a2)yine
tamamen gizlilik kuralları çerçevesinde gerçekleşiyor. O nedenle
Summit'teki hiçbirşeyi paylaşamıyorum :( Yine de ufaktan müjdeler
verebilirim, özellikle MIX civarında süper haberler olacağına dair güzel
ipuçları yakaladım!

![Steve Ballmer MVP Summit'te
sahnede!](../media/MVP_Summit_2011_de_geldi_geciyor/01032011_1.jpg)\
*Steve Ballmer MVP Summit'te sahnede!*

Geçen sene Seattle'ın altını üstüne getirdiğim için bu sene pek Seattle
içi gezim olmadı :) Fakat tabi ki Türkiye'den Summit'e gelen tüm diğer
Türk MVP'lerle beraber yine yüklü bir elektronik alışverişi yaptık
diyebilirim :)

Şubat-Mart-Nisan yine konferanslar dönemi olacak gibi duruyor ;) En kısa
zamanda İstanbul'da da görüşmek üzere. Biliyorsunuz [Microsoft Bilişim
Zirvesi
İstanbul'](http://www.microsoft.com/turkiye/cloud/localevents.aspx)da da
gerçekleşecek. Benim de oturumlarım şimdiden belli,
[Maçka](http://www.microsoft.com/turkiye/cloud/images/bulut_program.jpg)
salonundaki günün ilk oturumu olan HTML5 oturumu ve günün son oturumu
olan Pivot oturumunu ben sunacağım ;) Görüşmek üzere!


*Bu yazi http://daron.yondem.com adresinde, 2011-3-2 tarihinde yayinlanmistir.*