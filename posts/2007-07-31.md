# Gelişim Platformu Seminerimizi Tamamladık 

Dün akşam bazıları evlerinde televizyon izleyip belki de uyuklarken biz
[Gelişim Platformu](http://www.gelisimplaformu.org) çatısında **ASP.NET
AJAX** konulu seminerimizi yoğun bir katılım ile tamamladık. Özellikle
yazın bu sıcak günlerinde iş çıkışı ASP.NET AJAX'a zaman ayıran herkese
teşekkür ediyor ve kişisel gelişim adına kutluyorum. Üç saat süren
seminer boyunca olabildiğince ASP.NET AJAX'ın "nasıl birşey" olduğu ile
ilgili bilgi vermeye çalıştım. Seminer sonundaki değerlendirme
formlarını incelediğimde özellikle teknik içerik açısından bazı
katılımcıların semineri başarısız bulduğunu gördüm. Bu nedenle biraz 2-3
saatlik seminerler ilgili genel olarak yazmak istiyorum.

Aslına bakarsanız dağıtılan katılım formları yanlış hazırlanmış veya
hazırlamışız :) Sektörde özellikle ASP.NET AJAX gibi yeni teknolojiler
ile ilgili çok sayıda 2-3 saatlik workshop, seminer düzenleniyor ve
düzenlenmeye de devam edecek. Gerçekten genel anlamda çok yararlı
olduğunu düşünüyorum, fakat bu organizasyonlara gelirken "işi öğrenme"
beklentisi ile gelmemek lazım. 2-3 saatlik bir sürede maalesef teknik
bir eğitim vermek (veya almak) pek mümkün değil. Bu tarz seminerlerin
amacı özetle tanıtımdır. Bizim ASP.NET AJAX seminer örneğimizi ele
alırsak, amacımız **ASP.NET AJAX Nedir? Nerden geldi? Nereye gidiyor?
Nasıl kullanılıyor? Neden kullanılıyor?** sorularına cevap vermekti.
Semineri takriben hedef katılımcıların "ASP.NET AJAX öğrenmeliyim." veya
"ASP.NET AJAX benim işime yaramaz" gibi bir karar alabilmelerini
sağlamaktır. Sanırım bunu başardık. Yukarıdaki cümlelerden eğer "ASP.NET
AJAX öğrenmeliyim" cümlesini zaten dile getirebiliyorsanız tavsiyem
seminerler yerine daha uzun süreli eğitimlere yönelmenizdir.

Yine tüm katılımcılara ve Gelişim Platformu ekibine çok teşekkür
ediyorum. Benim için çok zevkli bir seminerdi, gönlüm isterdi ki 3 saat
değil de 5-6 saat beraber olabilseydik. Daha anlatacak o kadar çok şey
vardı ki :) Bu kadarına da şükür diyerek aşağıda semimere ait örnek
kodları ve sunumu download olarak koyuyorum.\

Bir sonraki aktivitede görüşmek üzere.

[Sunum ve Örnek Kodları İndir - 31072007\_1.rar (610
KB)](media/Gelisim_Platformu_Seminerimizi_Tamamladik/31072007_1.rar)


*Bu yazi http://daron.yondem.com adresinde, 2007-7-31 tarihinde yayinlanmistir.*