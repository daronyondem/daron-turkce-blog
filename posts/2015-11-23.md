# Garanti Hackathon Sonrası 

Hafta sonu Garanti Bankası'nın düzenlediği [bankacılık Hackathon'unda](https://hackathon.garanti.com.tr/) jürideydim. Son zamanlarda birden çok hackathona üst üste jüri olarak katılma şansım oldu. Tüm bu deneyimi ayrıca bir blog post veya [youtube'da video olarak](https://www.youtube.com/user/daronyondem) paylaşma planım da var. Doğal olarak marka bilinirliliği ile doğru orantılı olarak hackathon sonrası sosyal medyada ciddi dedikodular gezdi :) 

![](../media/Garanti_Hackathon_Sonrasi/hackhaton-image.jpg)

Bir jüri olarak beni zorlayan hackathon'a katılan gruplar arasındaki yaş ve deneyim farkının diğer bulunduğum hackathonlara göre çok daha fazla olmasıydı. Bir yanda on yıl sektör deneyimi olan gruplar ile diğer yanda lise öğrencilerinin beraber yarışması itiraf etmek gerekirse değerlendirme noktasında beni zorladı. Deneyimi olan grupları sırf deneyimleri var diye suçluymuş gibi puanlarını kırmak istemedim. Diğer yandan liseli bir öğrenci grubunun abileri ile yarışması da içimi burkmadı değil :) Ama günün sonunda sanırım katılan herkesin kendi yaşının ve deneyiminin farkında olarak katıldığını düşünürsek ortada pek de bir problem yok. 

Umarım sektörde bu gibi hackathonların sayısı artar. Özellikle doğrudan yazılım sektöründe bulunmayan markaların da yazılım sektörüne özel sosyal aktivitiler yapıyor olması beni çok sevindiriyor. Yarışmada derece alan, almayan her grubu kutluyorum! Elinize sağlık!


*Bu yazi http://daron.yondem.com adresinde, 2015-11-23 tarihinde yayinlanmistir.*