# Kahire Expression Studio Eğitimim sonrasında... 

Son dört gündür Mısır'dayım :) Microsoft Kahire ofislerinde Mısır Eğitim
Bakanlığı için düzenlenen Expression Studio eğitimini verdim. Tüm
Expression Studio eğitimlerinde olduğu gibi bu eğitim boyunca da
katılımcılar neredeyse Expression Studio içerisinde tüm yazılımlardan
etkilendiler. (İtiraf ediyorum Expression Media pek etkileyici olmadı)
Özellikle WPF ve Expression Blend herkesi heyecanlandırıyor. Eğitime
katılanlar arasında web tasarımcılar da vardı, Expression Web'in ASP.NET
desteğini o kadar çok beğendiler ki ben bir an kendimi Expression Web'i
küçümsüyormuş gibi hissettim :)

![Mısır Expression Studio
eğitimi.](../media/Kahire_Expression_Studio_Egitimim_sonrasinda/27112007_1.jpg)

Yukarıda eğitimden ufak bir manzarayı sizinle de paylaşıyorum :)
Maalesef eğitim Kahire'de olmasına rağmen benim pek gezecek vaktim
olmadı. Bir proje nedeniyle acilen geri dönmem gerektiği için kalma
süremi de uzatamadım. Genel olarak Mısır'ın en azından Türkiye için çok
uçuk ve uzak bir nokta olmadığını söyleyebilirim. Sokaklarda Doğan ve
Şahin'ler taksi olarak kullanılıyor :) Muhteşem bir araba süsleme
hastalıkları var ve trafik bizden çok daha kötü. Tamamen Allah'a
bırakılmış bir disiplin söz konusu :) Şehrin yeni yapılanan bazı
bölgeleri ise hiç tahmin edemeyeceğiniz kadar modern bir kılıkta.
Örneğin aşağıda Microsoft Mısır binasını inceleyebilirsiniz.

![Microsoft Mısır
Ofisleri](../media/Kahire_Expression_Studio_Egitimim_sonrasinda/27112007_2.jpg)

Eğer siz hala Expression Studio'yu incelemediyseniz umarım yukarıdaki
manzara sizin de Expression Studio'ya artık kayıtsız kalmamanızı sağlar
:)

Hepinize kolay gelsin.


*Bu yazi http://daron.yondem.com adresinde, 2007-11-28 tarihinde yayinlanmistir.*