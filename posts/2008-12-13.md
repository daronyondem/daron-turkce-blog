# Silverlight 2.0 için Virtual Earth kontrolleri 

Son zamanlarda çok fazla Virtual Earth ve Silverlight'ın beraber
kullanımı ile ilgili mail alıyorum. Bu konuda uzun uzun teknik bir
makale yazmaya hazırlanırken bir baktım ki birileri daha hızlı davranmış
ve Silverlight 2.0'ın MultiScaleImage altyapısını da kullanan bir
Virtual Earth kontrolünü Silverlight için open source olarak hazırlamış.

Deep Earth adını verdikleri altyapı sayesinde rahatlıkla Virtual Earth'ü
Silverlight uygulamalarınızda da kullanabiliyorsunuz. Hemen kontrolü
indirebileceğiniz adres CodePlex üzerinde şu şekilde ;
<http://www.codeplex.com/deepearth>

Benim tavsiyem ilk başta
[buradaki](http://deepearth.soulsolutions.com.au/) demoyu inceleyerek ne
kadar güzel bir kullanıcı deneyimi yaratıldığında göz atmanız. Virtual
Earth ve Silverlight ikilisi ile muhteşem şeyler yapılabilir. Genelde bu
mapping sistemlerinin en büyük dezavantajı DHTML ve JavaScript ile
programlanıyor olmasıydı ;)

Unutmadan :) Virtual Earth'ın altyapısını böyle rahat rahat
kullanabilmek için tabi ki <https://mappoint-css.live.com/mwssignup> bu
adresten bir Developer Account almanız gerekiyor. Burada verilen
bilgileri DeepEarth'e aktararak uygulamanızın Virtual Earth haritalarını
web servisi üzerinden çekebilmesini sağlıyorsunuz.

Hepinize kolay gelsin.


*Bu yazi http://daron.yondem.com adresinde, 2008-12-13 tarihinde yayinlanmistir.*