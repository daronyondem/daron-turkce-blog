# INETA NEXT Diyarbakır'dan Geçti! 

Bu hafta sonu iki gün boyunca [INETA NEXT](http://www.inetatr.org)
turumuzun ilk ayağı olan Diyarbaklır'daydık. Sevgili [Muammer
Benzeş](http://www.muammerbenzes.com/) ve [Erkan
Balaban](http://www.erkanbalaban.com.tr/)ile beraber sunduğumuz
oturumlarda, Silverlight 4, ASP.NET 4, VB 10, C\# 4, Windows 7 ve WPF 4
gibi konulardan bahsettik. Benim için çok eğlenceli olduğu kadar da
güzel bir iki gün oldu.

![INETA NEXT
Diyarbakır](../media/INETA_NEXT_Diyarbakir_dan_Gecti/07122009_1.jpg)\
*INETA NEXT Diyarbakır*

Organizasyon boyunca öğrenci katılımının yanı sıra Diyarbakır
Belediyesi, Emniyet Müdürlüğü gibi birçok devlet kurumundan da görevli
arkadaşlarla tanışma şansımız oldu. Yukarıdaki fotoğraftan
görebileceğiniz üzere standart community aktivitelerine göre biraz yaş
ortalaması yüksek :) Bu çerçevede anlattıklarımızın kısa vadede gerçek
hayata geçmesi olasılığı da bir o kadat yüksek oluyor. Etkinlik sonunda
dağıttığımız değerlendirme formlarından birindeki yorum hem etkinliğin
faydasını hem de etkisini özetliyordu :) "*Çok güzel ve yeni
teknolojilerle neler yapılabileceği öğrendik. Artık yazılımcı ekibimizin
bizden çekeceği var!"* :)

![Diyarbakır'da yazılım sektörü
nerede?](../media/INETA_NEXT_Diyarbakir_dan_Gecti/07122009_2.jpg)\
*Diyarbakır'da yazılım sektörü nerede?*

Etkinliğimizde bulunan katılımcılardan **Murat the Hiperaktive** :)
(Kendisine bu ismi taktık ama daha haberi yok) Diyarbakır'ın yazılım
sektörü çerçevesinde ne kadar parlak bir noktada olduğunun ip uçlarını
veriyor. Murat Bey bir müşterisinin ihtiyaçlarını tespit edip hem
donanım hem de yazılım kısmı ile ilgilenerek gerekli çözümleri üretip
gerçek hayata geçirmiş. Bunun gibi Diyarbakır içerisinde ve dışında
kullanılan bir çok yazılımdan bahsetme şansı oldu bize. Özellikle bu
yazılımlardan birini yakından inceleme şansımız oldu. Nasıl mı? Bir
künefeci için yapmış olduğu sistemi yerinde gösterdi :) Yukarıdaki
fotoğrafta da gördüğünüz üzere künefe siparişimi bir masadaki bir
ekrandan giriyorum ve sipariş otomatik olarak alt kattaki bir
bilgisayara düşüyor. Sistemin detaylarına girmeyeceğim fakat garsonsüz
ve iki katlı bir künefecenin yaratılmasında bu yazılımın büyük katkısı
olduğu kesin. Fikir süper, implementasyon süper! Kısmen tek kişilik dev
kadro olarak kendisine "Helal olsun!" diyorum.

![Etkinlik duyurusu Diyarbakır
caddelerinde.](../media/INETA_NEXT_Diyarbakir_dan_Gecti/07122009_3.jpg)\
*Etkinlik duyurusu Diyarbakır caddelerinde.*

Etklinliğimize Dicle Üniversitesi ev sahipliği yaptı. Özellikle sevgili
hocamız [Mehmet Siraç
Özerdem](http://www.dicle.edu.tr/akademikpersonel/sozerdem/?sayfa=kemik)'e
buradan milyonlarca kez teşekkür etmek istiyorum. Diyarbakır'da
etkinliğimizin kahramanı olan hocamızın misafirperverliği kesinlikle
istisnai bir mükemmeliğe sahipti. Tabi ek olarak konuşmacılarımıza ve
tüm katılımcılarımıza da onlarca teşekkürler. İki gün boyunca bizi
yalnız bırakmadınız.

Umarım katılan herkes için faydalı bir etkinlik olmuştur. Bizim için
muhteşemdi. INETA NEXT Turu'na Diyarbakırı dahil ettiğimiz için ÇOK
memnun kaldım. Bir dahakine görüşmek üzere Diyarbakır!


*Bu yazi http://daron.yondem.com adresinde, 2009-12-8 tarihinde yayinlanmistir.*