# MVP Summit 2012 

Bir MVP Summit daha geldi geçti :) Her yıl tüm MVP'lerin davetli olduğu
MVP Summit'in bu sene 2012 sürümü de :) geçen hafta gerçekleşti. Bu
vesile ile yanlış bilmiyorsam toplam 15-20 MVP Türkiye'den Summit için
Microsoft Redmond ofislerine doğru uçuşa geçtik :) Toplam 17-26 saat
arası sürebilen uçuş silsilesi sonrasında vardığımız Summit eğlenceli
olsa da maalesef sonrasında direk paylaşabileceğimiz birşeyler olmuyor.

![Klasik Microsoft Campus Giriş
Fotosu](../media/MVP_Summit_2012/summit_1.jpg)\
*Klasik Microsoft Campus Giriş Fotosu*

Summit tamamen kapalı bir konferans olarak MVP'lere özel olduğu için tüm
oturumlar da gizlilik sözleşmesi çerçevesinde yapılıyor ve anlatılan
hiçbirşeyi dışarı çıkaramıyoruz. Ama bu tabi ki zamanı geldiğinde
paylaşamayacağımız anlamına da gelmiyor :) Ürünler çıktıkça MVP'lerden
de paylaşımları bekleyebilirsiniz tabi ki.

![MVP Summit 2012'de Stat
:)](../media/MVP_Summit_2012/summit_2.jpg)\
*MVP Summit 2012'de Stat :)*

Bu seneki Summit'in en ilginç noktası Summit Parti'si için tutulan
gerçek Stat'tı :) Stat'da MVP görüntüleri, yazıları çoşturulmuş şekilde
dururken tabi ki partinin 2000'e yakın MVP'yi misafir ettiğini ve
bunların sadece %1'inin bayan olduğunu da kenara not alırsak nasıl bir
parti'den bahsettiğimizi tahmin etmek bile istemeyebilirsiniz :D

![IdentityMine Şirket
Yemeği](../media/MVP_Summit_2012/idm_company_dinner.jpg)\
*IdentityMine Şirket Yemeği*

Hazır Seattle'a kadar uğramışken şirkete :)
[IdentityMine'a](http://daron.yondem.com/tr/post/IdentityMine_daki_yeni_gorevim)
da uğramamak olmazdı tabi. Hatta üzerine bir de şirket yemeği organize
edilince tadından yenmedi :) Ben de böylece Aralık başından beri beraber
çalıştığın bir sürü arkadaşla yüz yüze tanışabilmiş oldum. Ekip süper
eğlenceli ama ben uzaklarda kaldığım için eğlencenin fena latency
yapıyor malum :D

Neyse, işte böyle bir... 4 günlük Amerika ziyareti sonrasında Türkiye'ye
döndüm ve 12 saat sonra da Qatar semalarına doğru uçuşa geçtim :) Qatar
detaylarını da yakında yazarım. Çok yakında memlekette 24 saatten fazla
kalabilme hayali ile hepinize sevgiler! (Acı çektiğimin farkında olmayıp
"hocam iyi geziyorsun" maili atanlar burada ayrıca selamlar, bilmem
anlatabildim mi :D)


*Bu yazi http://daron.yondem.com adresinde, 2012-3-6 tarihinde yayinlanmistir.*