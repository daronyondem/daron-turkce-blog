# Microsoft Dubai Silverlight 2.0 Eğitimi 

Son iki gündür Dubai'deydim. **Microsoft Dubai** tarafından iş ortakları
için düzenlenen **Silverlight 2.0** eğitimini sundum. Gerçekten muhteşem
bir yazılımcı kitlesi ile karşılaştım. Silverlight konusunda ilgileri ve
Flash konusunda bilgileri şaşırtıcıydı. Her şey o kadar rahat yerli
yerine oturdu ki ben daha gösterdiğim özelliklerden hangisi nerede
kullanabileceklerini anlatmadan onlar Silverlight'ın hangi senaryolarda
çok daha uygun bir çözüm olabileceğini çözüp bana tavsiyelerde bulunmaya
başladılar :) Ben de üzerine örnekleri sıraladım ve gerçek zamanlı
olarak uygun örnekleri de derste yaptık. Şu ana kadar yaşadığım "eğitim
verme" deneyimleri arasında en ilginçlerinden birini yaşadım
diyebilirim.

![Microsoft Dubai
binası.](../media/Microsoft_Dubai_Silverlight_2_0_Egitimi/27062008_1.jpg)\
*Microsoft Dubai binası.*

Bu sefer eğitim sonunda toplu fotoğraf çekildik fakat çeken arkadaş hala
mail atmadı :) Her zamanki gibi bu bana ders oldu :) Her neyse ben de
şimdilik sizinle Microsoft Dubai binasının bir fotoğrafını paylaşıyorum.

Dubai ilginç bir şehir, modernlik konusunda söylenecek pek bir şey yok,
ciddi anlamda maddi rahatlık olduğu kesin. Diğer yandan hala hava
sıcaklığı 45 derecenin altına inmiyor, o nedenle en azından benim
yaşayabileceğim bir ortam pek değil. Fakat alışveriş, özellikle
elektronik alışverişi konusunda süper bir cennet Dubai. Ürüne ve
modelinin yeniliğine göre yaklaşık Türkiye ile %15 ile %40 arası fiyat
farkı var. Yoldan çıkmayıp kredi kartı limitlerini doldurmamak çok zor
:)

Yarın Türkiye'de [Riatalks.com](Riatalks.com) aktivitesinde olacağım,
hepinizi beklerim.

Not:Toplu fotoğraf elime ulaştı ;)

![Microsoft Dubai Silverlight 2.0 Eğitimi
Sonu](../media/Microsoft_Dubai_Silverlight_2_0_Egitimi/27062008_2.jpg)\
*Microsoft Dubai Silverlight 2.0 Eğitimi Sonu*


*Bu yazi http://daron.yondem.com adresinde, 2008-6-27 tarihinde yayinlanmistir.*