# Silverlight, WPF, AJAX Eğitimi ardından... 

Bugün **Microsoft İstanbul** ofislerinde bir başka iş ortakları
eğitimini daha bitirdik. **Silverlight, WPF** ve **AJAX** konularına
değindiğim eğitimde yaptığım bazı demoların kodlarını aşağıda hem blog
okuyucularım hem de eğitime katılan öğrencilerimle paylaşıyorum. Peki
neden bazılarını? :)

Örnekleri kendime saklama gibi bir çekincem yok, bende örnek bol :) Her
gün bir yenisini müşterilere yapıyoruz zaten. Genelde kodları bloga
koyamıyor olmamın nedeni tüm örnekleri eğitimlerimde sürekli sıfırdan
yapıyor olmam. Bugüne kadar hiçbir eğitimime hazır kod ile veya örnek
ile girmedim ve bu durum hiçbir zaman da "*hazırlıksız gelmiş*" olma
gibi bir sıkıntı yaratmadı. Şükür ki eğitimini verdiğim her şeyi zaten
her gün 24 saat kullanıyorum :) Durum böyle olunca örnek oluşturma
sorunu da olmuyor. Diğer yandan örnekleri canlı canlı yapıyor olmanın
bir diğer avantajı da olası "hatalarla" öğrencilerle beraber
karşılaşıyor olup, çözebiliyor olmak. Böylece belki de "*eve giden
öğrencinin karşılaşacağı ilk hatayı*" biz çoktan sınıfta işlemiş
oluyoruz :)

Sonuçta sınıfta yapılan demoların kodları çoğu zaman "*zaman
kaybetmemek*" adına sadece konsepti gösteren örnekler oluyor. Örneğin
bir WPF eğitiminde SQL'den data çekmeyle uğraşmak yerine doğrudan dummy
data yaratabiliyorum kod ile. Zaten katılımcılar da SQL'den data çekmeyi
zaten biliyor :) Bunun gibi sadece bahsi geçen eğitimin katılımcılarına
özel olarak eksikler içeren örnekleri buradan paylaşmayı doğru
bulmuyorum.

Neyse, yine çok uzattım. Şimdilik paylaşabileceğim örnek kodlar aşağıda

;) 
[Silverlight ve WPF Örnek Kodları - 07022008\_2.rar (138,72
KB)](media/Silverlight_WPF_AJAX_Egitimi_ardindan/07022008_2.rar)

Eğitime katılan herkese ve özellikle eğitim sonundaki pozitif olduğu
kadar da samimi yorumlara çok teşekkürler.


*Bu yazi http://daron.yondem.com adresinde, 2008-2-8 tarihinde yayinlanmistir.*