# Uludağ Üniversitesi ASP.NET 3.5 AJAX Semineri 

Bugün sabahtan Bursa Uludağ Üniversitesi'ndeydim. Hazır Microsoft'un
Gençsen Geleceksin etkinliği için gitmişken üniversiteye biraz daha
erken gidiyim ve arada bir de ASP.NET 3.5 AJAX semineri yapalım dedim.
Yaklaşık sanırım 2.5 saat süren bir AJAX semineri sonrasında Gençsen
Geleceksin kısmını da tamamlayarak Uludağ Üniversitesi'nden ayrıldım.

![Uludağ Üniversitesi,
Bursa](media/Uludag_Universitesi_ASP_NET_3_5_AJAX_Semineri/25122008_1.jpg)\
*Uludağ Üniversitesi, Bursa*

Aslında bu AJAX seminerini yapmamın özel bir nedeni var. AJAX biraz
eskimiş bir terim olarak gözükse de işin gerçeği Türkiye'de AJAX'ı ve
özellikle Microsoft'un AJAX Framework'ünün detaylarını bilen kişi sayısı
hala ciddi şekilde kısıtlı. Herkes UpdatePanel'den ötesini bilmiyor. Bu
derdime ek olarak bir de arada sırada aldığım "Hocam niye AJAX
anlatmıyorsunuz?" maillerini de katarsak ortaya Uludağ
Üniversitesi'ndeki AJAX seminerim çıktı. 2.5 saatte herşeyi anlatabildim
diyemem, seminerin sonuna doğru bazı şeyleri hızlı geçmem gerekti ama en
azından güzel bir giriş oldu. Tabi ki seminerin tamamını videoya da
kaydettik ve yakında sizlerle blogumun SeminerTV bölümünden
paylaşacağım. Böylece artık mail atmadan AJAX seminerimi webden
izleyebileceksiniz.

Uludağ Üniversitesi'ndeki organizasyonlardaki katkısından dolayı
özellikle sevgili [Muhammed Medeni Baykal](http://tisba.biz/) kardeşime
buradan çok teşekkür ediyorum. Evet biliyorum daha organizasyona katkısı
olan bir çok kardeşim var :) onları da buradan kucaklıyor ve çıkışta
İskender yemeye gelmedikleri için kınıyorum :)


*Bu yazi http://daron.yondem.com adresinde, 2008-12-25 tarihinde yayinlanmistir.*