# ARANIYOR 

Artık hali hazırda ASP.NET AJAX kitabımın stokları tek haneli rakamlara
düştüğüne göre :) rahatlıkla yenisinin (2. baskı değil) yolda olduğuna
dair bilgileri sızdırabilirim. Tabi "yolda" derken bugün veya yarından
bahsetmiyoruz :) Her neyse, sözün özü şudur ki; şu anki ASP.NET AJAX
kitabımda AJAX web siteleri ile ilgili örnek olarak yabancı bir web
sitesi yer alıyordu. Artık gönlüm ister ki yerli web sitelerini örnek
verelim. O nedenle ister site sahiplerinden, ister ziyaretçilerinden
AJAX konusunda uygulamalarıyla dikkati çeken web sitelerini bu yazıma
yorum olarak göndermelerini rica ediyorum.

Asgari bencillikle :) örnek olabileceğini düşündüğüm, beğendiğim
siteleri yeni kitabıma taşıyor olacağım. Tabi ki en önemli kriter söz
konusu sitenin "yerli malı, yurdun malı" olması.


*Bu yazi http://daron.yondem.com adresinde, 2008-2-2 tarihinde yayinlanmistir.*