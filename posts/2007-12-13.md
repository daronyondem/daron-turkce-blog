# İstanbul Teknik Üniversitesi Silverlight Semineri 

Seminer veya eğitimlerin faydalı olduğunu hissettiğimde ne kadar mutlu
olduğumu anlatamam :) Bugün **İstanbul Teknik Üniversitesi'nde**
"**Silverlight**" semineri düzenledik. Her zamanki gibi 3 saat süren
mini bir maratondu. Maratonun başındaki ilk bir buçuk saatin sonundaki
mola sonrasında ortadan kaybolan :) bir kısım katılımcının sonrasında
ikinci bölümde "**gerçek meraklı ve ilgili**" kesimle başbaşa kaldım.
Herhalde o dakikadan sonra semineri 6 saate de uzatsam devam edebilirdik
:)

![İstanbul Teknik Üniversitesi Silverlight
Semineri](../media/Istanbul_Teknik_Universitesi_Silverlight_Semineri/12122007_1.jpg)\
*İstanbul Teknik Üniversitesi Silverlight Semineri*

Ben katılan herkese çok teşekkür ediyorum. 3 saatlik seminerler genelde
(özellikle yazılım alanında) alışık olunmayan bir durum ve bir de
üzerine benim eğitim tadındaki üslubum eklenince aslında epey ağır bir
içerik bombardımanına mağdur kalıyor katılımcılar. Üzerine bir de tüm bu
katılımcı kardeşlerimin zaten gün içindeki ağır ders temposundan
çıktıklarını düşünürsek ilgilerini bu kadar canlı tutarak beni
dinlemeleri ciddi bir performans.

Organizasyonla ilgili yardımlarından dolayı sevgili kardeşim **MSP,
Deniz Demir**'e çok teşekkür ediyorum.


*Bu yazi http://daron.yondem.com adresinde, 2007-12-13 tarihinde yayinlanmistir.*