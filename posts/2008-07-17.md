# Expression Web 2 ve PHP desteğine dair ayarlar. 

Expression Web 2 ile beraber gelen belki de en ilginç ve güzel
yeniliklerden biri de PHP desteğinin gelmesi. Microsoft'un Windows
Server 2008 ile beraber gelen "*PHP Windows sunucularda artık Apache'den
daha hızlı çalışıyor*" iddiası çerçevesinde böyle bir gelişme aslında
çok da garip değil. Yazılımcılar olarak baktığımız bu durum tabi ki
bizim için çok faydalı, tek bir Expression Web ile h**em ASP.NET hem
PHP** siteleri "color coding" dahil düzenleyebiliyor ve çalıştırabiliyor
olmamız müthiş bir avantaj. Peki tüm bunları nasıl yapacağız?

Expression Web 2 ile beraber **Expression Development Server** geliyor.
Bu yapı bizim Visual Studio içerisinde alıştığımız ASP.NET Development
Server'a çok benziyor ve sistemde herhangi bir şekilde IIS yüklü olmasa
da siteleri çalıştırabilmenizi sağlıyor. Expression Development
Server'ın tabi ki PHP desteği de var fakat sisteminizde PHP'nin yüklü
olması gerek. Gelin şimdi tüm ayarları ve yüklemeleri nasıl
yapabileceğimize bir göz atalım.

-   İlk olarak
    <http://us3.php.net/get/php-5.2.5-Win32.zip/from/a/mirror>
    adresinden PHP 5'i bilgisayarınıza indirerek kaydedin. İndirdiğiniz
    ZIP dosyası içerisindeki herşeyi sisteminizde herhangi bir klasöre
    boşaltın. Benim tavsiyem  **C:\\PHP** gibi bir yerlere koymanız
    olacaktır.
-   Bir sonraki adımda ZIP dosyasından çıkardığınız dosyaların içinden
    php.ini-recommended adındaki dosyanın bir kopyasını alarak adını da
    **PHP.ini** olarak değiştirmeniz gerekiyor. Bu dosyayı ASP.NET'teni
    Web.Config'e benzetebiliriz.
-   Expression Web içerisinde herhangi bir boş site yaratıp içerisinde
    bir PHP dosyası oluşturduktan sonra bir defalığına PHP motorunu
    Expression Web'e göstermeniz gerekiyor. Bunun için program
    içerisinde "**Tools / Application Options**" menüsünden ilerleyerek
    "**Path to PHP Executable**" ayarını değiştirmeniz gerekiyor.
    Örneğin şöyle bir ayar uygun olacaktır: "**C:\\PHP\\php-cgi.exe**"

Hepinize kolay gelsin ;)


*Bu yazi http://daron.yondem.com adresinde, 2008-7-17 tarihinde yayinlanmistir.*