# İstediğiniz alan adına 500 E-Mail mail.live.com altyapısı ile...
Sizlere bir süredir yayında olan bir Windows Live hizmetinden bahsetmek
istiyorum. Bu hizmetten maalesef özellikle Türkiye'de kimsenin haberi
yok sanırım :) Çok az yerde kullanıldığını gördüm.

Eskiden ismi **Windows Live Custom Domains** olan hizmetin yeni adı
**Windows Live Admin Center** şeklinde değiştirilmiş. Hizmetin ana web
sayfasına aşağıdaki adresten ulaşabilirsiniz.

<http://domains.live.com/>

Tüm **Windows Live** hizmetlerine olduğu gibi bu hizmete de Live ID'niz
ile kayıt olabiliyorsunuz. Kayıt işlemi sonrasında elinizde
bulundurduğunuz herhangi bir domain (alan adı) ile **Live Mail**
(hotmail) altyapısını kullanarak domain başına 500 adet mail
açabiliyorsunuz. Açtığınız tüm mailleri herhangi bir Live Mail veya
hotmail hesabıymış gibi kullanabiliyorsunuz, mail.live.com adresinden
maillerinizi kontrol edebiliyorsunuz fakat tamamen kendi alan adınız
üzerinden düzenlenmiş mail adreslerinizi kullanıyorsunuz. (Örneğin:
adim@soyadim.com) Buna bir anlamda ücretsiz mail barındırma (Mail
hosting) de diyebiliriz.

Tabi tüm bunların sizin alan adınız üzerinden çalışabilmesi için alan
adınız üzerinden belirli **DNS** ayarlarını yaparak **MX**
yönlendirmeleri yapmış olmanız gerekiyor. Bu konuda ücretsiz DNS
hizmetlerini kullanabileceğiniz gibi kendi ISP'nizden de yardım
alabilirsiniz. Gerekli tüm MX ayarları **Windows Live Admin Center**
içerisinde yer alıyor.

"*Bana 500 mail yetmez?*" diyenlerdenseniz hemen hesabınıza giriş
yaparak arttırma talebinde de bulunabilirsiniz.

Hepinize kolay gelsin.



*Bu yazi http://daron.yondem.com adresinde, 2007-12-23 tarihinde yayinlanmistir.*
