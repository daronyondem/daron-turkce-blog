---
FallbackID: 1903
Title: Expression Media ve Folder Watching Özelliği
PublishDate: 12/31/2007
EntryID: 6aa58f4a-8cfc-4db5-8edd-6b91f3a3f446
IsActive: True
Section: software
MinutesSpent: 0
Tags: Expression Media
---
**Expression Media**'dan daha önceki Expression Studio Savaşları yazı
dizimde sizlere bahsetmiştim. **Expression Studio** içerisinde yer alan
yazılım bize mültimedya dosyalarımızı kolaylık yönetme ve toplu işlemler
yapabilme olanağı sağlıyor. Tüm bunları yaparken Expression Media
içerisine bilgisayarınızda hali hazırda yer alan mültimedya dosyalarını
tabi ki aktarmanız yani "Import" etmeniz gerekecektir. "Import" işlemi
ile ilgili sıkıntı yaşamayacağınızı bildiğim için ben bu yazımda
Expression Media'nın "**Folder Watching**" özelliğinden bahsetmek
istiyorum.

Herhangi bir klasörü ve içerisindeki tüm dosyalarla klasörleri
Expression Media içerisine "Import" ettiğinizde söz konusu konumdaki tüm
dosyalar Expression Media'da o an açık olan **Catalog** dosyasına
eklenecektir. Fakat kaynak esas klasör içerisine herhangi bir kullanıcı
yeni bir dosya eklediğinde Expression Media içerisinde Catalog'a da bu
dosyayı tekrar eklemeniz gerekir. Bu durumu değiştirerek Expression
Media'nın bizim belirlediğimiz klasörleri sürekli kontrol ederek eklenen
yeni dosyaları kataloğa da otomatik olarak eklemesini sağlayabiliriz.

Expression Media içerisinde "Edit / Folder Watching" menüsüne
gittiğimizde aşağıdaki manzara ile karşılaşıyoruz. Görmüş olduğunuz
pencerede Expression Media'nın hedef klasörü ne kadar süre aralıklarla
kontrol etmesi gerektiğini ayarlayabiliyorsunuz. Seçenekler çok geniş
olmasa da sanırım yeterli olacaktır.

![Expression Media içerisinde Folder Watching özelliğini
ayarlıyoruz.](http://cdn.daron.yondem.com/assets/1903/30122007_1.png)\
*Expression Media içerisinde Folder Watching özelliğini ayarlıyoruz.*

Yukarıdaki ayarı tamamladıktan sonra sıra geliyor hangi klasörlerin
izleneceğine karar vermeye. Bunun için Expression Media içerisine
aktardığımız klasörlerden "**Catalog Folders"** arayüzünden birini
seçerek faremizin sağ tuşu ile tıklıyoruz.

![Seçtiğimiz klasörün sürekli izlenmesini
sağlıyoruz.](http://cdn.daron.yondem.com/assets/1903/30122007_2.png)\
*Seçtiğimiz klasörün sürekli izlenmesini sağlıyoruz.*

Karşımıza gelen menüden **"Switch Auto-Update On"** komutunu
verdiğimizde artık Expression Media söz konusu klasörün kaynağını bir
önceki adımda belirlediğimiz aralıklarla kontrol ederek eğer yeni
dosyalar varsa kataloğa ekleyecektir. Maalesef aynı sistem silinen
dosyaların katalogdan kaldırılması gibi bir işlem için kullanılamıyor
çünkü Expression Media herhangi bir dosyaya ulaşamadığında "offline"
moduna geçerek hala bize dosyayı katalogda göstermeye devam ediyor.

Hepinize kolay gelsin.


