# Expression Blend ve rakipleri
**Expression Savaşları** yazı dizimde sonlara sakladığım **Expression
Blend** benim en büyük favorim :) Kendimi kaptırıp WPF'in ne kadar
muhteşem bir altyapı sunduğundan bahsetmeden Expression Blend'e geçmek
aslında bir hata olur ama aksi halde de bu yazı bitmez. O nedenle ilk
başta sunu söyleyelim, maalesef Expression Blend'in tam olarak bir
rakibi yok.

**WPF (Windows Presentation Foundation) nedir?**

.NET Framework 3.0 ile beraber gelen bence en önemli altyapısal yenilik
WPF'dir. XML tabanlı XAML kodları ile vektörel nesnelerin
tanımlanabilmesinin ötesinde bu nesnelere çok kolay bir şekilde
animasyonların verilmesini sağlayan WPF tüm bu verileri XML ile
tanımlıyor. Tabi kimse bizden bu XML kodlarını elle yazmamızı bekleyemez
:) O nedenle işte tam bu noktada **Expression Blend** devreye giriyor.

![Expression Blend
arayüzü.](media/Expression_Blend_ve_rakipleri/29112007_1.png)\
*Expression Blend arayüzü.*

**İki ve Üç Boyutlu Animasyonlar ile Windows Uygulamaları**

WPF ile Windows uygulamalarında vektörel çizimler ve animasyonlar
hazırlamak bu kadar kolaylaşmışken Expression Blend tüm bu işlemleri çok
daha kolaylaştırarak en ufak bir kod bile yazmadan çalışılabilecek bir
ortamı tasarımcıların beğenisine sunuyor. Expression Blend içerisinde
hiçbir kod yazmadan 2 ve 3 boyutlu nesnelere animasyonlar verebiliyor,
animasyonlar için tetikleyiciler düzenleyebiliyorsunuz. Bu kadarla da
kalmayıp WPF'e özel .NET kontrollerini kullanabiliyor ve tüm bu
kontrollerinin görsel özellikleri ile çok kolayca oynayabiliyorsunuz.
Hazırladığınız bir Windows uygulamasındaki tüm düğmelerin görsel
özelliklerini bir kaynak olarak aynı web sitelerindeki CSS sınıfları
gibi ayrı dosyalarda tutabildiğinizi hayal edin. Hayaliniz Expression
Blend ile çoktan gerçek oldu bile :) Daha burada bahsedemediğim bir sürü
özellik var Expression Blend içerisinde. Şu an yayındaki sürümüne ek
olarak Blend'in 2. sürümünün Silverlight desteği de söz konusu.

**Rakipler nerde?**

Artık Expression Studio ailesine rakip dediğimizde karşımıza sürekli
Adobe ürünlerinin çıkmasına alıştık sanırım. Blend konusunda da durum
böyle. **Adobe**'a ait **AIR, Flex, Apollo** gibi ürünler farklı
konumlandırmalar ile birer Blend ve WPF rakibi olarak görülebilir ama
aslında değiller. "Rakip bile olamazlar" dersek hiç de yanlış olmaz.
Birincisi hiçbirinin arkasında WPF'de olduğu gibi VB.NET veya C\# gibi
.NET dillerinin gücü yok. İkincisi ise .NET Framework 3.0'ın Vista ile
gelen "dahili olma" durumu çerçevesinde sunduğu 3D performansı kimsede
yok. Ki aslında bu performans söz konusu olan "oyunlar" olduğunda hala
yeterli değil. Tüm bunlara baktığımızda gerçekten rakibi olmayan bir
ürünle karşı karşıyayız. Umarım Microsoft Blend'e para yatırmaya devam
eder.

**Expression Studio Savaşları** sersindeki önceki yazılarıma aşağıdan
ulaşabilirsiniz.

[Expression Media ve
rakipleri](http://daron.yondem.com/tr/post/ebc1b99d-ddc9-49f8-af34-1dc42b194ece)\
 [Expression Web ve
rakipler](http://daron.yondem.com/tr/post/5ee7ec45-f6f5-4a98-9902-0e8fe2bc2016)\
 [Expression Design ve
rakipler](http://daron.yondem.com/tr/post/4918cfdc-60cf-448f-8a1c-e6859205bc2f)

Kolay gelsin.



*Bu yazi http://daron.yondem.com adresinde, 2007-11-30 tarihinde yayinlanmistir.*
