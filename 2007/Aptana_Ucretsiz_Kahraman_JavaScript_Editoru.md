---
FallbackID: 1849
Title: Aptana : Ücretsiz, Kahraman JavaScript Editörü
PublishDate: 11/15/2007
EntryID: Aptana_Ucretsiz_Kahraman_JavaScript_Editoru
IsActive: True
Section: software
MinutesSpent: 0
Tags: AJAX, JavaScript, Silverlight
old.EntryID: 6633ebd4-c30f-4a05-ba8b-1b55c3d80849
---
**Visual Studio 2008**'e adım adım yaklaştığımız şu günlerde belki de
biraz geç bir yazı yazıyorum. İster AJAX ister Silverlight
uygulamalarında olsun artık JavaScript kodu yazmayan veya yazamayan bir
"web developer" şu an düşünülemez. Bu noktada daha önceki yazılarımda da
bahsettiğim üzere Intellisense desteği VS 2008 ile beraber geliyor fakat
VS2008'in resmi lansmanı Şubat'ta yapılacak. Daha acil bir çözüme
ihtiyaç duyanlara ücretsiz bir alternatif tavsiyesinde bulunacağım.

**Aptana Community Edition!**

Aptana'nın aslında ücretli olan bir sürümü var. Ama biz sadece
JavaScript editörü olarak kullanacağımız için bize ücretsiz olan
**Community Edition** yeter de artar bile. Programı hemen aşağıdaki
adresten indirebilirsiniz.

<http://www.aptana.com/download/#windows>

![Aptana içerisindeki zengin JavaScript Intellisense
desteği.](http://cdn.daron.yondem.com/assets/1849/15112007_1.png)\
*Aptana içerisindeki zengin JavaScript Intellisense desteği.*

Aptana sayesinde artık sadece bir noktalı virgül eksiği yüzünden
çalışmayan JavaScript dosyalarınıza saatlerce bakıp da hatayı bulamama
durumundan kurtulabilirsiniz. Ayrıca Intellisense desteği ciddi kolaylık
sağlıyor. Yukarıdaki ekran görüntüsünde de görebileceğiniz üzere
Cross-Browser JavaScript kodu yazabilmeniz için tüm JavaScript sınıf ve
metodlarının hangi tarayıcılar ile uyumlu olduğuna ait bilgiler de direk
Intellisense ile beraber ekrana geliyor. Sıkıştığınız durumlarda
gerçekten yardımcı olabilecek bir araç olarak bilgisayarlarınızda kurulu
bulundurmanızda fayda var.


