---
FallbackID: 1835
Title: Expression Encoder Silverlight Streaming Servisleri Eklentisi
PublishDate: 11/3/2007
EntryID: Expression_Encoder_Silverlight_Streaming_Servisleri_Eklentisi
IsActive: True
Section: software
MinutesSpent: 0
Tags: Silverlight, Expression Encoder
old.EntryID: ea3ed226-82b6-4260-bd49-7c0444c7fbf4
---
Silverlight Streaming Servisleri ile ilgili daha önceki
[yazılarımda](PermaLink.aspx?guid=e27332ab-82c3-4084-a220-181fb7f0b885)
detaylardan bahsetmiştim. Bugün ise size Silverlight Streaming
Servisleri ile video yayınını daha da kolaylaştıran bir Plug-In
duyuracağım.

[Silverlight Streaming Publishing Plug-In for Expression
Encoder](http://www.microsoft.com/downloads/details.aspx?FamilyID=382a3306-b212-4df3-af86-5d48be550b94&displaylang=en)

Yukarıdaki adresten indirebileceğiniz Expression Encoder eklentisi ile
artık direk Expression Encoder kullanarak yarattığınız Silverlight Video
Oynatıcılarını Silverlight Streaming Servislerine yükleyebilirsiniz.
Bunun için eklentiyi yükledikten sonra ilk yapmanız gereken Silverlight
Streaming Servis hesabınızdan **Account ID** ve **Account Key**
bilgilerini alarak Expression Encoder içerisine yerleştirmek.

![Silverlight Streaming Serivis
Bilgileri](http://cdn.daron.yondem.com/assets/1835/02112007_1.png)\
*Silverlight Streaming Serivis Bilgileri*

Yukarıdaki görseldeki gibi <http://silverlight.live.com/> adresinden
sisteme Live ID'miz ile giriş yaptıktan sonra "**Manage Account"**
kısmında gerekli bilgileri alarak direk Expression Encoder'da Output
kısmına yerleştirebiliyoruz.

![Expression Encoder içerisinde
eklentiler.](http://cdn.daron.yondem.com/assets/1835/02112007_2.png)\
*Expression Encoder içerisinde eklentiler.*

Expression Encoder içerisinde **Output** tabında yeni bir bölüm olarak
"**Publish**" seçeneği karşımıza çıkıyor. Buradan **Publish To**
kısmında "**Silverlight Streaming**" seçerek işlemimize devam
edebiliriz. Bir sonraki adımda isterseniz yükleyeceğiniz video
uygulaması için bir **Application Name** (Uygulama İsmi)
tanımlayabilirsiniz. Son olarak Silverlight Stream Servisleri web
sitesinden aldığımız **Account ID** ve **Key'**i de buraya
yerleştirdiğimizde ayarlarımız tamamlanmış oluyor. Bölmenin alt kısmına
doğru size bir **IFRAME** kodu veriliyor. Söz konusu **IFRAME** kodunu
herhangi bir web sitesine kopyalayarak uygulamanın kendi sitenizde direk
Silverlight Streaming Servisleri üzerinden çalıştırılmasını
sağlayabilirsiniz. Eğer isterseniz en alt bölmeden daha önce Silverlight
Streaming Servisleri'ne yüklediğiniz diğer uygulamaları silme veya görme
şansınız da var.

Videonuzu bir kez Expression Encoder içerisinde bir **Output Template**
(Şablon) seçerek **Encode** ettikten sonra **Publish** düğmesi aktif
hale gelecektir. Hemen söz konusu düğmeye basarak yüklemeyi
başlatabilirsiniz.

![Videomuz Silverlight Streaming Servisleri'ne
yükleniyor...](http://cdn.daron.yondem.com/assets/1835/02112007_3.png)\
*Videomuz Silverlight Streaming Servisleri'ne yükleniyor...*

Hepinize kolay gelsin.


