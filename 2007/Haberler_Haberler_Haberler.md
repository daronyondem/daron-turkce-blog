---
FallbackID: 1804
Title: "Haberler... Haberler... Haberler..."
date: "2007-10-6"
EntryID: Haberler_Haberler_Haberler
IsActive: True
Section: software
MinutesSpent: 0
Tags: Haberler
old.EntryID: d0c62125-588d-4124-8864-e909ff97caff
---
Belirsiz aralıklarla :) sektörden biriktirdiğim haberleri sizlerle
paylaşacağımı söylemiş hatta bunlardan ilkini geçenler bir yazı olarak
sizlere sunmuştum da. Yeni haberlerle yeni yazıma hoş geldiniz.

**Imagine Cup 2008-Türkiye Başvuruları Başladı**

Microsoft tarafından öğrencilere yönelik olarak düzenlenen Imagine Cup
yarışmasının bu yılki dünya finali Temmuz 2008’de Fransa’nın başkenti
Paris'te gerçekleştirilecek. Yarışmanın Yazılım Tasarımı kategorisinde
Türkiye'yi temsil edecek proje, Mayıs 2008’de düzenlenecek final
sonrasında Microsoft Türkiye ve bilişim sektörünün yazılım alanında
çalışan uzman kişilerinden oluşan jüri kurulu tarafından belirlenecek.\
Bu yıl ki yarışma teması *"Sürdürülebilir çevre için, teknolojinin
kullanıldığı bir dünya düşleyin"* olarak belirlenmiş. Yarışmaya
katılmayı düşünen üniversite öğrencileri
<http://imaginecup.msakademik.net> adresinden detaylı bilgilere
erişebilirler.

**Halo 3 Çıktı!**

Son yılların başarılı oyunlarından Halo serinin üçüncü oyunuyla da
rekorlar kırdı. Uzun süredir oyun severler tarafından merakla beklenen
Halo 3 satışa sunuldu. İlk 24 saatinde tam 170milyon USD satış yaparak
yeni bir rekor kıran Halo3 kendine ait olan rekoru da tarihe gömmüş
oldu. Serinin ikincisi Halo 2 ilk çıktığı gün 125 milyon USD satış
yapmıştı. Bu kadarla da kalmıyor Halo'nun rekorları. Halo 3 tam 1,7
milyon pre-order rakamı ile de bir rekorun sahibi oldu. Ayrıca bu
rakamlar sadece ABD satışlarını kapsamakta. Tahmin edildiği üzere tüm
satış rakamları geldiğinde daha inanılmaz rekorlar göreceğiz.

**10 Ülkede Expression Etkinliği**

4 Ekim 2007 günü dünyanın 10 merkezinde aynı anda yapılan bir etkinlik
olan **“Expression Around The Clock”** ile Expression ürün ailesine ait
tüm tasarım araçları detaylarıyla anlatıldı. İnternetten izlenebilen
etkinlik Auckland – Seoul – Bangalore – Moscow – Cairo – Milan –
Zürich - Sao Paulo – Toronto - Mexico City şehirlerinde gerçekleşti.
Etkinlikte Zürih açılış oturumunu Steve Ballmer yaptı. Bu etkinlik
çerçevesinde Türkiye'de de Microsoft'dan Mehmet Nuri Çankaya ile beraber
düzenlediğimiz bir Silverlight Webineri ile hem Silverlight hem de
Expression Studio ürün ailesini inceledik.

**Imagine Cup Seminerleri Başladı**

Üniversite öğrencilerini **Imagine Cup** hakkında daha fazla
bilgilendirmek için düzenlenen Imagine Cup seminerleri ikinci ayağı
**Yıldız Teknik Üniversitesi Bilgisayar Mühendisliği Bölümü**'nde
düzenlenecek. 8 Ekim'de 14:00 – 17:00 saatlerinde gerçekleşecek bu
ikinci seminerde Türkiye'de ve dünyada Imagine Cup organizasyonunun
tarihi, Imagine Cup 2008 için belirlenen tema hakkında sunumlar yer
alacak. Ayrıca konuşmacılar kendi Imagine Cup deneyimlerini de
aktaracaklar.

**ASP.NET 2.0 Semineri**

10 Ekim 2007 Çarşamba günü Microsoft İstanbul Ofisinde gerçekleşecek
ASP.NET 2.0 seminerinde nedirtv?com Topluluk Lideri Uğur Umutluoğlu
ASP.NET 2.0 ile gelen yenilikleri sizlere sunuyor olacak. Detaylı bilgi
için <http://www.msakademik.net/haberdetay.aspx?id=179> adresini ziyaret
edebilirsiniz.

**ASP.NET 3.5 Açık Kaynak Kodu**

Yanlış okumadınız. ASP.NET 3.5 sürümü Visual Studio 2008 ile beraber
tamamen açık kaynak kodlu olarak dağıtılacak. Böylece geliştiriciler
.NET'in arkasında mantığı artık çok daha inceleme şansına sahip olacak.
Ayrıca olası buglar çok daha hızlı çözümlenebilecek. Visual Studio 2008
ile beraber gelecek debugging araçlarına da bu gelişmeler yansıtılacak.

**Expression Blend Beta 2 September Preview Çıktı**

Özellikle Silverlight uygulamaları geliştirebilmek için ihtiyacımız olan
Blend 2 sürümünün yeni Preview sürümü çıktı. Eylül sürümünü hemen
<http://www.microsoft.com/expression/products/download.aspx?key=blend2preview>
adresinden indirebilirsiniz. Yeni gelen özellikler arasında XAML/Design
Split View, Font Embedding ve Vertex Animation dikkati çekiyor.


