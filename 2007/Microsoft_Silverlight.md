---
FallbackID: 1727
Title: "Microsoft Silverlight"
date: "2007-4-17"
EntryID: Microsoft_Silverlight
IsActive: True
Section: software
MinutesSpent: 0
Tags: Silverlight
old.EntryID: b28d270f-2ed4-4f25-b38d-98ce0d30cddd
---
![](media/Microsoft_Silverlight/silverlight.gif)

WPF (**Windows Presentation Foundation**) Windows Vista ile dahili
olarak gelen .**NET Framework 3.0**'ın önemli parçalarından biri. Ses,
video ve animasyonun beraber olarak kullanılabildiği **XAML** (XML
bazlı) kodlarının gerçek zamanlı olarak render edilmesi ile oluşturulan
uygulamaların altyapısını oluşturan WPF'in internet üzerinden
kullanılabilecek sürümünü uzun zamandır kod adı **WPF/E** (WPF For
Everywhere) ile takip ediyorduk.

Şu an CTP (**Community Technology Preview**) aşamasında olan WPF/E'nin
gerçek adı Microsoft tarafından duyuruldu; **Silverlight**.
Silverlight'ın tam olarak ne olduğunu anlamak için esasen WPF'in ne
olduğunu anlamak gerek.

WPF özünde XAML (**Extensible Application Markup Language**) kodundan
oluşan bir arayüz ve gerçek zamanlı 3D rendering desteğine sahip. XML
kodu ile tanımlanan objeler üç boyutlu olarak yönetilebiliyor. Tüm bu
sistemin çalışması için hedef makinede .NET Framework 3.0 yüklü olması
şart.\

**Silverlight** ise bu sistemin internet ortamına taşınmış şekli. Arka
planda ASP.NET programlama desteği ve veri trafiği için de AJAX
kullanımı ile kullanıcı taraflı üç boyutlu grafikler ile etkileyici web
siteleri yakın gelecekte sıkça karşımıza çıkacak. Hemen aklınıza ilk
gelen soru şöyle olacak; Peki ya .NET Framework 3.0 yüklü değilse site
çalışmayacak mı? Aynı Adobe Flash Plug-in gibi ufak bir Plug-In
yükleyerek Silverlight'ın sisteminizde çalışabilmesini
sağlayabileceksiniz. Sistem tamamen platform (Windows, Mac) ve tarayıcı
(IE, FireFox) bağımsız.

Microsoft **Silverlight** sitesine aşağıdaki adresten ulaşabilirsiniz;

<http://www.microsoft.com/silverlight/default_01.aspx>

Ayrıca konuyla ilgili Microsoft tarafından bir topluluk sitesi de **30
Nisan**'da yayına geçecek.\

<http://www.silverlight.net/>

Bilgisayarınızda şu an **Silverlight** uygulamalarını çalıştırmak için
gerekli Plug-In'i yukarıdaki Microsoft adresinden indirebilirsiniz.
Fakat hatırlatmakta fayda var, şu an ürün CTP aşamasında olduğu için
sorunlar içermesi olası.


