---
FallbackID: 1829
Title: Silverlight Eğitiminin Süper Özeti
PublishDate: 10/30/2007
EntryID: 9665e843-9c97-42a0-a721-b2ccc9c006a6
IsActive: True
Section: software
MinutesSpent: 0
Tags: Haberler, Silverlight
---
Geçen hafta Microsoft İstanbul ofislerinde düzenlediğimiz [Silverlight
ve Expression Studio
Eğitimi](PermaLink.aspx?guid=c599684d-04ea-4aca-a7cb-971c384ba71a)'nden
daha önceki yazılarımda bahsetmiştim. Eğitimin katılımcılarından sevgili
[Eren Emre Kanal](http://www.siberkultur.com/) blogumdaki bir yazıya
gönderdiği yorumda muhteşem bir link paylaştı :) Eğitim sonrası
bilgisayarı başına oturarak eğitimin süper bir özetini çıkarmış.
Açıkçası uzun zamandır benim yazmam gereken fakan zamansızlıktan
yazamadığım güzel bir yazıyı kendi sitesi üzerinden bizlerle paylaşıyor.
Aşağıdaki adrese tıklayarak yazıya ulaşabilirsiniz.

<http://www.siberkultur.com/?q=microsoft-silverlight>

Sevgili Eren'in yazısını okuduktan sonra hemen bir yorum gönderdim :)
Yazıda Eren'in bahsetmiş olduğu Silverlight ile ilgili bir endişesi var.
Silverlight uygulamalarının tamamen "metin" / "plain text" olarak
istemci tarafına gidiyor olması uygulamanın tüm kaynak kodlarının
rahatlıkla istemcideki kullanıcı tarafından alınabilmesini sağlıyor. Bu
durum bir açıdan güzel :) Webde gördüğümüz ve "Acaba nasıl yapmışlar?"
dediğimiz uygulamalarının kodlarını inceleme şansımız oluyor. Diğer
yandan ticari kaygı yüzünden kodlarını paylaşmak istemeyecek kurumlar da
olacaktır. Kaynak kod koruması anlamında Silverlight 1.1 ile durum biraz
daha güzelleşiyor diyebilirim. Silverlight 1.1 ile .NET programlama
dillerini kullanacağımız için yazdığımız kodlar bir DLL haline
getirilerek istemciye gönderiliyor. Tabi ki bugün SWF dosyalarında
olduğu gibi .NET DLL'lerinin de Decompile (Kaynak kodunun kısmen elde
edilmesi) mümkün. Eminim ki bu alanda kısa sürede üçüncü parti
yazılımlar ticari olarak sektörde yerini alacaktır.

Sevgili Eren'e tekrar teşekkür ederek (sitesini de blog sitemdeki
"Okuduğum Bloglar" listesine ekleyerek) yazımı sonlandırıyorum.


