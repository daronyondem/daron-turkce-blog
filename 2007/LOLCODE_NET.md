---
FallbackID: 1846
Title: "LOLCODE.NET"
date: "2007-11-12"
EntryID: LOLCODE_NET
IsActive: True
Section: software
MinutesSpent: 0
Tags: 
old.EntryID: 9ee71b5f-f9b5-49d5-801e-28827d0b677a
---
# LOLCODE.NET
Anında mesajlaşma programları sayesinde neredeyse her dilin yeni bir
sürümü :) çıktı. "*Selam*" demek yerine "*slm*" yazmak bunlardan sadece
biri. Aynı durum tabi ki İngilizce için de geçerli. Örneğin "*LOL*"
kısaltması çok sık kullanılan ve "*Laughing out loud*" anlamına gelen
farklı bir dili temsil eder diyebiliriz :) Bu kısaltmalar ve yazım
şekilleri insanların hayatlarına artık o kadar yerleşmiş ki, bunu bir
programlama diline çevirenler bile var :)

**Karşınızda LOLCODE.NET**

LOLCODE tam olarak yukarıda bahsettiğimiz İngilizce internet dili baz
alınarak oluşturulmuş yeni bir programlama dili. Programlama dilinin
.NET için bir compiler yazılımı da hazırlanmış durumda. LOLCODE'dan
bahsetmeden önce .NET compiler'ı indirebileceğiniz adresi sizinle
paylaşmak istiyorum.

<http://code.google.com/p/lolcode-dot-net/>

Peki LOLCODE ile nasıl kod yazıyoruz. Şu an için bir IDE yok :) direk
NotePad ile yazmanız gerekiyor. Programlama dilinin referans bilgilerin
aşağıdaki adresten ulaşabilirsiniz.

<http://lolcode.com/keywords/keywords>

Sitede de görüldüğü üzere çok yeni bir dil olduğu için tabi ki çok fazla
eksikleri var dilin. Ama yazılan kodlar gerçekten çok ilginç. Aşağıdaki
örneği inceleyelim :)

HAI\
 VISIBLE "MERHABA DUNYA!"\
 KTHXBYE

İlk olarak dilin en önemli özelliği her şeyin büyük harf ile yazılması
:) Her kodun başlangıcı **HAI** ile başlıyor **KTHXBYE** ile bitiyor :)
Gerçekten komik bir durum. Ortadaki satırda ise **VISIBLE** deyimi ile
ekrana MERHABA DUNYA yazdırıyoruz. Yukarıdaki kodu .NET Compiler ile
compile ettikten sonra .NET Framework yüklü herhangi bir makinede
çalıştırabiliyoruz.

HAI\
 I HAS A DEGISKEN\
 IM IN YR LOOP\
     UPZ DEGISKEN!!1\
     VISIBLE DEGISKEN\
     IZ DEGISKEN BIGR THAN 10? GTFO. KTHX\
 KTHX\
 KTHXBYE

Yukarıdaki kod biraz daha karışık. İlk başta **I HAS A** deyimi ile bir
değişken yaratıyoruz. Sonra bir döngü yaratarak **DEGISKEN'i** her
seferinde 1 arttırıyoruz. Değişkeni ekrana yazdırdıktan sonra bir **IZ**
kontrolü ile (IF kontrolü ile aynı :)) **DEGISKEN'in** 10'dan büyük olup
olmadığını kontrol ediyoruz. **GTFO** deyimi bildiğimiz **BREAK** ile
aynı anlamda. **KTHX** ise döngünün devam etmesini sağlıyor.

Bir gün birileri bu mantıkla Türkçe bir programlama dili hazırlarsa hiç
şaşırmam :) Düşünenler varsa aşağıdaki gibi bir şey bence hoş olurdu :)

SLM\
 ELIMDE DEGISKEN\
 DONGEL\
     EKLE DEGISKEN!!1\
     GOSTER DEGISKEN\
     EGER DEGISKEN BUYUKTUR ISE 10? SALLA. DEVAM\
 DEVAM\
 SGLKAL

Son satırdaki **SGLKAL'ı** merak eden varsa :) Sağlıcakla kalın diyerek
yazımı sonlandırırsam sanırım açıklamış olurum :)

Eğer LOLCODE ile bir şeyler yazarsanız benimle de paylaşırsanız
sevinirim.

Kolay gelsin.



*Bu yazi http://daron.yondem.com adresinde, 2007-11-12 tarihinde yayinlanmistir.*
