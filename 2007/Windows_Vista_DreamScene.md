---
FallbackID: 1815
Title: Windows Vista DreamScene
PublishDate: 18/10/2007
EntryID: Windows_Vista_DreamScene
IsActive: True
Section: software
MinutesSpent: 0
Tags: Vista
old.EntryID: 129aa10e-70a2-425a-b6ad-acb958de85a2
---
Windows Vista'yı uzun zamandır (çıktığından bu yana) kullanan birçok
kişi ile yaptığım konuşmalarda kimsenin **DreamScene** özelliğinden
haberdar olmadığını gördüm. Tabi bunun en önemli nedenlerinden biri
**DreamScene** özelliğinin sadece Windows Vista'nın **Ultimate**
sürümünde olması. Peki sadece **DreamScene** için **Ultimate** sürümüne
upgrade edilir mi? :) Karar sizin.

**DreamScene nedir?**

DreamScene için aslında bir anlamda aşırı gelişmiş WallPaper (Masaüstü
deseni) işlevi diyebiliriz. Masaüstünüzün arkaplanına herhangi bir JPEG,
BMP dosyası koyabileceğiniz gibi **DreamScene** sayesinde **MPG** ve
**WMV** dosyalarını da kullanabiliyorsunuz. Tabi söz konusu olan video
formatları olunca gerisini hayal etmek çok da zor değil. Evet, yanlış
tahmin etmediniz, DreamScene masaüstünüzün arkaplanına MPG ve WMV
formatında video koymanızı sağlıyor. Bu işlevselliği sağlayan üçüncü
parti yazılımlar hali hazırda sektörde mevcut, fakat şu kadarını
söyleyebilirim ki hiçbiri **DreamScene'in** performansını sunmuyor.

![Windows Vista Ultimate üzerinde
DreamScene](http://cdn.daron.yondem.com/assets/1815/17102007_1.png)\
 *Windows Vista Ultimate üzerinde DreamScene*

Yaptığım denemelerde özellikle **High Definiton** videolar ile muhteşem
görüntüler alınabiliyor. İşlemci ve bellek kullanımına geldiğimizde ise
günümüzde artık standart olarak kabul edebileceğimiz çift çekirdekli bir
işlemci ile 2GB bellek rahatlıkla yeterli olacaktır. "2GB bellek ne
zaman standart oldu?" diyenleri duyar gibiyim :) Açıkçası benim için
çoktan olmuştu, size de tavsiye ederim. Pazara baktığımızda 1000\$
civarı cihazların çoğunda bu özellikler zaten mevcut.

DreamScene arayüzüne ulaşmak için normal masaüstü desenlerine
ulaştığımız gibi masaüstüne sağ tuş ile tıklayarak "Personalize"
komutuna tıklayabilirsiniz. Gelen arayüzde "Windows DreamScene Content"
konumunu seçerek daha önce seçtiğiniz video dosyalarınızı görebilir veya
"Browse" diyerek harici bir video dosyası seçebilirsiniz.

**Peki DreamScene videolarını nereden buluruz?**

Live.com üzerinden ufak bir "dreamscene video" araması aslında yeterli
olacaktır. Benim bulduğum kaynaklar arasında özellikle
<http://dreamscenevideo.net/blog/> dikkatimi çekti. Tabi bu adresteki
videoların formatı biraz farklı. Vista'nın DreamScene özelliğini bir
adım öteye taşıyan 3.parti bir yazılıma ait olan videoları kullanabilmek
için söz konusu yazılımı da ücretsiz olarak
<http://dream.wincustomize.com/index.aspx> üzerinden indirebilirsiniz.

DreamScene ile ilgili daha detaylı bilgi ve DreamScene'in ekranda nasıl
gözüktüğü ile ilgili örnek bir video için
<http://windowsultimate.com/blogs/extras/archive/2007/01/07/windows-dreamscene.aspx>
adresini inceleyebilirsiniz.


