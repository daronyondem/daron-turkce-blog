---
FallbackID: 1809
Title: "Online Silverlight Video Oynatıcı Yaratıcısı..."
date: "2007-10-11"
EntryID: Online_Silverlight_Video_Oynatici_Yaraticisi
IsActive: True
Section: software
MinutesSpent: 0
Tags: Silverlight
old.EntryID: 5173ac96-aaca-4160-955f-23d1455e0ec1
---
Silverlight teknolojisinden en hızlı ve kolay şekilde
faydalanabileceğimiz noktalardan biri online video yayını. Özellikle WMV
formatlı video dosyalarımızı direk internet üzerinden yayınlayabilmemize
olanak tanıyan Silverlight ile artık elimizdeki videoları internete
aktarmak gerçekten çok kolay.

Tabi video dosyasını direk internete koymak yetmiyor, uygun Silverlight
araçlarının da hazırlanmış olması gerekiyor. Bu noktada Expression
Studio içerisinden **Expression Encoder** ürününü kullanabiliriz. Ürün
hem farklı video formatlarından WMV'ye çeviri yapabilirken hem de
otomatik şablonlar ile Silverlight oynatıcıları hazırlayabiliyor. Benim
burada size sunacağım çözüm ise ağırlıklı olarak elinizde hazır olan WMV
dosyalarınızı hemen internete taşımanıza yardımcı olmak amacıyla
geliştirilmiş. Geliştirilmiş diyorum ama geliştiren de esasen benim :)

<http://www.silverlightgenerator.com>

Yukarıdaki adresten ziyaret edebileceğiniz sitenin dili ingilizce çünkü
bu sitenin yaptığı işi yapan bir site dünyada daha yok. Eh bizim için de
iki kelime ingilizce okumak bulunduğumuz sektör gereği çok zor
olmayacaktır. Siteye girdiğinizde üst kısma, internette yayınlamak
istediğiniz WMV dosyasının adını girmeniz gerekiyor. Sonrasında sol
kısımdan beğendiğiniz bir Silverlight Video Oynatıcı şablonunu
seçebilirsiniz. Tüm bunları tamamladıktan sonra eğer isterseniz
**Marker** ayarları da yapabilirsiniz. Marker'lar bir video içerisinde
belirli bir konuma konan işaretçiler olarak değerlendirilebilir. Site
içerisinde Marker tanımlarken saniye ve açıklama bilgisi girmeniz
bekleniyor. Bu açıklamalar yaratılacak olan Silverlight Video Oynatıcısı
içerisinde ekstra olarak listelenecektir ve herhangi biri bu
açıklamalardan birine tıkladığında sizin ayarlamış olduğunuz videonun
söz konusu saniyesindeki konumuna dönülecektir.

Ayarlarınızı tamamladıktan sonra sitede **Download** düğmesine
tıklayarak bir **ZIP** dosyası olarak Silverlight Video Oynatıcısı'nı
bilgisayarınıza indirebilirsiniz. ZIP arşivi içerisindeki tüm dosyaları
bilgisayarınıza bir klasöre açarak aynı klasöre VMW dosyasını da
yerleştirdikten sonra istediğiniz hosting (barındırma) alanına dosyaları
aynen yükleyebilirsiniz. Böylece en ufak bir kod bile yazmadan,
bilgisayarınıza hiçbir ek program yüklemeden hızlı bir şekilde görsel
bir Silverlight Video Oynatıcısı'nı web sitenize eklemiş oldunuz.

Hepinize kolay gelsin...


