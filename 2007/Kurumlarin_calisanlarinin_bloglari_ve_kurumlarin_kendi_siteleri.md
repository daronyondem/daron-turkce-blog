---
FallbackID: 1874
Title: "Kurumların çalışanlarının bloglarının kurumların kendi sitelerinden daha popüler olduğunu biliyor muydunuz?"
date: "2007-12-5"
EntryID: Kurumlarin_calisanlarinin_bloglari_ve_kurumlarin_kendi_siteleri
IsActive: True
Section: software
MinutesSpent: 0
Tags: 
old.EntryID: 9334431f-c6dc-480b-8823-ed261ace530d
---
Aslında başlıkta tanımladığım durum çok doğal, çünkü karşılaştırdığımız
bu iki konseptten biri, yani kurumun sitesi ilk olarak ticari amacı
alenen ortaya koyarken diğer yandan da bazı kuralların dışına kurumsal
konsept nedeniyle çıkamıyor. Bu durum da aslında profesyonellik şapkası
altında bir samimiyetsizlik yaratıyor. Diğer yandan blog sitesi ise tüm
bu sorunların ilacı olma özelliğine sahip. Kurum kimliğini yansıtma gibi
bir dert olmadığı için blog yazarları çok daha özgür olabiliyor, bunu
takiben tabi ki okuyucu ile yazar arasında bir samimiyet oluşuyor. Bu
noktada blog yazarının blogunu tamamen bir pazarlama aracı olarak
görmüyor olması önemli ve söz konusu blogun gerçekten özgün içerik
üretmesi şart.

Peki bu kadar konuştum da bu blogları ticari kurumlar neden kullanmalı?
Bugün karşılaştığım başarılı bir örnekten bahsetmek istiyorum. THY'nın
web sitesinin adresi [www.thy.com.tr](http://www.thy.com.tr) şeklinde.
Siteye girerseniz tasarımından tutun programlamasına kadar gerçekten
başarılı bir yapıyla karşılaşıyorsunuz. Fakat sonuçta karşınızda bir
kurumun sitesi var ve sizinle iletişim kurmasının tek nedeni aslında
size bir şeyler satmak istemesi. Gelin bir de aşağıdaki siteyi
inceleyelim.

<http://www.thy.com/tr-TR/corporate/blog/index.aspx?blogid=3>

THY blog dünyasına taze bir adım atmış ve özellikle son yollanan
"*Merhaba*" ile başlayan yazı gerçekten samimi bir hava yaratmış. Bu
kadarla da kalmayıp Genel Müdür'leri de kendi
[blogunu](http://www.thy.com/tr-TR/corporate/blog/index.aspx?blogid=2)
açmış. Süper bir girişim. Bloglar daha yeni gibi, içerik epey az. Ama bu
kadarına bile baktığımda ufak tefek sorunlar var. Örneğimiz üzerinden
gidersek THY'nin blog sitesinde sadece THY ile ilgili haberler olursa bu
sadece kopya içerik olur. THY ile ilgili haberleri zaten kendi sitesinde
bulabiliriz. Oysa THY'nin blog sitesinde şöyle arada sırada havacılıkla
ilgili bilgilendirici makaler yayınlansa bir süre sonra havacılıkla
ilgilenen herkes THY'nin bloğunu takip etmeye başlamaz mı? Kesinlikle
başlar.

**Peki siz ne yapacaksınız?**

Eğer bir kurumda çalışıyorsunuz hemen belirli çalışanların yazı
yazmaları için blog organizasyonları yapmaya başlayın. Şirketinizin iç
uzmanlığını dışarıyla paylaşın. Bilgiyi paylaşmaktan kesinlikle
korkmayın! Bilgi gerçekten paylaştıkça artıyor ve arttıkça daha da güzel
işler çıkıyor ortaya. Yukarıda bahsettiğim tüm noktaları uygularken bir
bloğun sadece şirketinize veya size faydalı olacağını düşünmeyin veya bu
şekilde kesinlikle yola çıkmayın. Amacınız insanlara faydalı bir iş
yapmak olsun. Emin olun herkes zaten değerini bilecektir. Unutmayın
amacımız "Kişisel Gelişim" veya "Kurumsal Gelişim" değil "Toplumsal
Gelişim" olmalı.


