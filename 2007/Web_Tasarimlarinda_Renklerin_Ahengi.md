---
FallbackID: 1740
Title: "Web Tasarımlarında Renklerin Ahengi"
date: "2007-5-4"
EntryID: Web_Tasarimlarinda_Renklerin_Ahengi
IsActive: True
Section: software
MinutesSpent: 0
Tags: CSS, Genel, HTML, Photoshop
old.EntryID: 7119ed0f-75f3-49ce-8a2c-3d8ba6484407
---
Bir web tasarımın ön grafik tasarımı yapılırken en önemli nokta birbiri
ile uyumlu renkleri yakalayabiliyor olmaktır. Genel olarak sanat olarak
nitelendirebileceğimiz bu ahengin aslında kısmen de olsa matematiksel
sistemlerle de tanımlamak mümkün. Sıcak ve soğuk renklerin birbirleri
ile veya kendi içlerindeki uyumları ile ilgili geliştirilmiş derin
araştırmalara ve algoritmalara girmeyeceğim. Biraz daha pratiğe
yönelerek aşağıda adresi yer alan siteyi ziyaret etmenizi rica ediyorum.

<http://www.todotoh.com/rgb/rgbanalysis.aspx>

Site, kendisine verilen başka bir adresteki web sitesinin ekran
görüntüsünü alarak söz konusu web sitesinde ağırlıklı olarak kullanılmış
olan renklerin bir şemasını çıkartıyor. Şemayı çıkartırken hemen
kullanabilmeniz için Hex kodlarını yaratmayı da unutmuyor. Böylece
beğendiğiniz web sitelerinin renk şemalarını elde edebiliyor ve birbiri
ile uyumlu renkleri anında yakalamış oluyorsunuz. Bahsettiğimiz web
sitesi **John K**. tarafından benim “[How to take screenshot (thumbnail)
of a web site with ASP.NET
2.0?](http://daron.yondem.com/en/post/ebff529c-3bd8-446d-80fd-58463cfc44fd)”
makalemdeki kod üzerinden gidilerek geliştirildi. (Umarım bir gün söz
konusu makaleyi Türkçe’ye çevirmek için zaman ayırabileceğim)

Sizlerle tanıştırmak istediğim bir diğer web uygulaması da
[www.colormatch.dk](http://www.colormatch.dk/) sitesinde yer alıyor.
Seçilen bir renk üzerinden otomatik olarak uyumlu renkleri bulmayı
amaçlayan web sitesinin gerçekten başarılı bir iş çıkardığını
söyleyebilirim.

**Mayasoft Bilişim Akademi**’sindeki son **Web Tasarım** sınıfımdan
öğrencim sevgili **Ersin Kılıç**’a beni **colormatch.dk** ile
tanıştırdığı için buradan ayrıca teşekkür etmek istiyorum.


