# Silverlight Hosting!!!
Yok böyle birşey! Biraz agresif bir giriş olduğunun farkındayım fakat
insanları kısmen aptal yerine koyan ticari mantıktan artık bıkkınlık
geldi. Silverlight'ın hayatımıza yeni yeni girmesinden faydalanan yerli
ve yabancı bazı hosting şirketleri yeni hosting paketlerini bir gaz
satışa sundular.

**Silverlight Destekli Hosting!!!** Yok böyle birşey! **Böyle bir hizmet
yok!** Silverlight tamamen JavaScript ve XAML, 1.1 sürümünde ise .NET
Framework. Bunların hepsi Silverlight Plug-In sayesinde tamamen
**istemci** tarafında çalışan teknolojiler. Hosting sağlayıcınızın bunun
için ek bir ayar yapmasına vs hiçbir şeye gerek yok. O nedenle
Silverlight uygulamaları yayınlamayı düşünüyorsanız şu anki hosting
hizmetinizle devam edebilirsiniz.

**Silverlight sadece ASP.NET ile kullanılır. Hayır!** Silverlight'ı
isterseniz PHP, Coldfusion veya JSP ile kullanabilirsiniz. Hiçbir
sınırlama yok. İsterseniz Linux sunucu üzerinden yayınlarsınız,
isterseniz Windows veya BSD! Seçim tamamen size kalmış.

Silverlight ile ilgili akılda kalan başka sorular varsa lütfen yorum
olarak bu mesaja ekleyin. Elimden geldiğince açıklık getirmeye
çalışacağım.



*Bu yazi http://daron.yondem.com adresinde, 2007-9-24 tarihinde yayinlanmistir.*
