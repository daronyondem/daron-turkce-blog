---
FallbackID: 1785
Title: "Haberler..."
date: "2007-9-12"
EntryID: Haberler
IsActive: True
Section: software
MinutesSpent: 0
Tags: Haberler, Silverlight
old.EntryID: 7fbe4600-4298-4d30-a350-6839069a2b4a
---
Yazılım sektörü ile ilgili dünyadaki ve Türkiye'deki gelişmelerle ilgili
ufak bir haber geçidi oluşturmaya karar verdim :) Gelin beraberce
inceleyelim.

![](media/Haberler/silverlight.gif)İlk
haberimiz tabi ki **Silverlight 1.0**'ın çıkışı. Bu konuda daha önce de
blog içerisinde bir yazı yazmıştım. O nedenle çok detaya girmeyeceğim.
Özellikle bahsetmek istediğim bir diğer nokta da **Moonlight**;
Microsoft ve Novell tüm Linux sürümlerinde çalışacak Silverlight sürümü
için çalışma başlattıklarını duyurdu. Moonlight, FireFox, Konqueror ve
Opera ile çalışacak. Gerçekten güzel günler bizi bekliyor.

Microsoft, Silverlight ile hazırlanmış yeni arama motorunu duyurdu:
[**Tafiti.com**](tafiti.com). Günlük hızlı kullanım için ne kadar
kullanışlı olduğu tartışılır fakat teknoloji demosu anlamında gerçekten
çok başarılı. Silverlight'ın şu an 3D desteği olmadığı göz önünde
alınarak 3D bir ortam 2D nesneler ile kısmen sağlanmış durumda. Arama
motoru olarak arka planda live.com kullanılıyor. Live.com ile ilgili web
servislerinin kullanımı konusundaki makaleme buradan ulaşabilirsiniz.

İnternette belirli bir metni veya web sayfasını bir dilden diğerine
çevirmek istediğimizde genelde gittiğim adres altavista'nın Babel Fish
uygulaması olurdu. Artık yeni bir alternatif var; **Live Translator**.
Aşağıda adresi yer alan web sitesinden ulaşabileceğiniz site üzerinden
belirli bir metni veya web adresi vererek bir web sitesini farklı
dillere çevirtebilirsiniz. Türkçe desteğini de en kısa zamanda
bekliyoruz :) <http://translator.live.com/>

Türkiye'deki **İlk Silverlight** uygulaması da artık yayında. **ODTÜ
BÖTE Bölüm Başkanı Prof.Dr. M.Yaşar ÖZDEN** tarafından hazırlanan
Türkiye'nin ilk Silverlight uygulamasına aşağıdaki adresten
ulaşabilirsiniz. Sayfa içerisinde 24 saat kesintisiz NTV canlı yayını
verilmekte.
<http://guide.ceit.metu.edu.tr/Expression/SilverLightTV/default.html>

Şimdilik haberler bu kadar. Elimden geldiğince haberleri günü gününe
değil de böyle topluca derlemeye çalışacağım.


