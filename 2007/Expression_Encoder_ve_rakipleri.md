---
FallbackID: 1870
Title: "Expression Encoder ve rakipleri"
date: "2007-12-1"
EntryID: Expression_Encoder_ve_rakipleri
IsActive: True
Section: software
MinutesSpent: 0
Tags: Expression Encoder
old.EntryID: f1cc262a-c5ef-4480-a3be-714ce8829313
---
# Expression Encoder ve rakipleri
İşte geldik Expression Studio Savaşları yazı dizisinin :) son ürününe:
**Expression Encoder**. Özellikle bu ürünü en sona saklamamın nedeni
gerçekten boyutuna kıyasla çok büyük işler yapıyor olması ama ilk önce
ufak işlerden başlayalım.

Expression Encoder adından da anlaşılacağı üzere aslında encoding yapan
bir program. **Qucktime** dahil olmak üzere birçok video formatının WMV
video dosyalarına çevrilebileceği bir yazılımdan bahsediyoruz. Çeviri
işlemini yaparken tabi ki oluşacak dosyanın video ve ses kalite
ayarlarını yaparak hedef dosya boyutuna göre optimizasyon
yapabiliyorsunuz. Fakat Expression Encoder bu kadarla kalmıyor ve size
video dosyalarınızı uzunluğunu ve görüntüsünü kırpabileceğiniz,
boyutlandırabileceğiniz, hatta gerekirse dosyalarınızın üzerine kurum
logonuzu bile yerleştirebileceğiniz araçlar sunuyor. Bu noktada hemen
akla gelen ilk soru aşağıdaki gibi oluyor :)

![Expression Encoder
arayüzü.](media/Expression_Encoder_ve_rakipleri/30112007_1.png)\
*Expression Encoder arayüzü.*

**Movie Maker'dan farkı ne?**

Expression Encoder'ın şu ana kadar bahsettiğimiz özellikleri ile belki
**Movie Maker** benzeri bir yazılım gibi gözükmesi olması. Ama
kesinlikle değil. Movie Maker'ın belki de en önemli özelliği olan
videolar arası geçiş efektlerinin hiçbiri Expression Encoder içerisinde
yok. Bu aslında çok normal çünkü Expression Encoder'ın amacı bu değil,
amaç elde hazır var olan bir videoyu ufak oynamalarla yayına hazır hale
getirmek. Peki Expression Encoder tarafında daha neler var?

**MUHTEŞEM Silverlight Desteği**

Blogumda uzun zamandır tamamen büyük harflerle yazılan bir başlık
kullanmamıştım :) Sanırım ne demek istediğimi anlıyorsunuz. Expression
Encoder özellikle **Silverlight** dünyasında bize muhteşem olanaklar
tanıyor. Expression Encoder içerisinde encode ettiğiniz herhangi bir
video dosyasını otomatik olarak yine Expression Encoder içerisindeki
herhangi bir Silverlight Media Player şablonunu seçerek Silverlight
uygulaması olarak alabiliyorsunuz. Böylece videonuzu encode ettiğiniz
anda aslında web sitenize yerleştirebileceğiniz şekliyle hazırlanmış
oluyor. Tüm bunları yaparken Expression Encoder içerisindeki
"**Markers**" yapısı ile internette videonuzu izleyenlerin ek bir menü
aracılığı ile videodaki belirli noktalar arasında gezebilmelerini
sağlayabiliyorsunuz. Bu konuda hazırlamış olduğum görsel bir dersi
[www.nedirtv.com](http://www.nedirtv.com/VideoDetay.aspx?VideoID=70)
üzerinden izleyebilirsiniz.

![Expression Encoder ile yaratılmış örnek Silverlight Player
aracı.](media/Expression_Encoder_ve_rakipleri/30112007_2.png)\
*Expression Encoder ile yaratılmış örnek Silverlight Player aracı.*

Expression Encoder bu kadarla kalmayıp daha önceki [bir
yazımda](http://daron.yondem.com/tr/post/ea3ed226-82b6-4260-bd49-7c0444c7fbf4)
bahsetmiş olduğum harici bir **Plug-In** ile hazırladığınız videoların
ve seçilen şablona uygun Silverlight player uygulamasının otomatik
olarak **Silverlight Streaming Services** üzerine yüklenebilmesini
sağlıyor. Böylece Expression Encoder içerisinde videonuzu encode ederken
siz hiçbir ek çalışma yapmadan Silverlight player oluşturuluyor, Marker
yapısı ile özel bir menü yaratılıyor, Silverlight Streaming
Servis'lerine herşey yükleniyor ve size sitenize koyabileceğiniz bir
**IFRAME** kodu veriliyor. İşte video yayınlamak bu kadar kolay :)

**Rakipler mi?**

Meselenin Silverlight destek tarafına baktığımızda rakip yok. Baştan
sona bu kadar birbiri ile uyumlu ve tam bir çözüm sunan herhangi başka
bir yazılım (en azından ben) bilmiyorum. Ama düşündüğümüzde piyasada çok
sayıda farklı video düzenleme yazılımları var ki aslında Expression
Encoder bir video düzenleme yazılımı olmadığına göre onlarla da bir
rakip karşılaştırması yapmak çok doğru olmaz. Özetlemek gerekirse
Expression Encoder kendi hedefleri çerçevesinde şu an piyasada bulunan
rakipsiz bir ürün. Tabi benim yazımda bahsetmeyi unuttuğum özellikleri
de var; örneğin Expression Encoder ile canlı yayın yapma şansınız var.
Canlı yayın yaparken birden çok kamera ve bilgisayarınızdaki video
dosyası arasında hızlı geçişler yapabilirsiniz. Başka bir özelliği ise
videonuzun kalitesini ayarlarken farklı kalitelerde sıkıştırılmış
sürümlerini size kullanıcı dostu bir arayüzde gerçek zamanlı olarak
karşılaştırma şansı tanıması. Tüm bunları göz önüne alarak "**Expression
Blend**"'e rağmen ben Expression Encoder'ı **Expression Studio'nun
şampiyonu** ilan ediyorum!

Expression Studio Savaşları yazı dizisindeki diğer yazılara aşağıdaki
linklerden ulaşabilirsiniz.

[Expression Blend ve
rakipleri](http://daron.yondem.com/tr/post/d8fc60b8-9bba-4f15-83b0-1e4adadd31be)\
 [Expression Media ve
rakipleri](http://daron.yondem.com/tr/post/ebc1b99d-ddc9-49f8-af34-1dc42b194ece)\
 [Expression Web ve
rakipler](http://daron.yondem.com/tr/post/5ee7ec45-f6f5-4a98-9902-0e8fe2bc2016)\
 [Expression Design ve
rakipler](http://daron.yondem.com/tr/post/4918cfdc-60cf-448f-8a1c-e6859205bc2f)

Böylece yazı dizimizi burada sonlandırmış olduk :) Hepinize kolay
gelsin.



*Bu yazi http://daron.yondem.com adresinde, 2007-12-1 tarihinde yayinlanmistir.*
