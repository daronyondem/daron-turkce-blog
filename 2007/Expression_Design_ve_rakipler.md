---
FallbackID: 1855
Title: "Expression Design ve rakipler"
date: "2007-11-20"
EntryID: Expression_Design_ve_rakipler
IsActive: True
Section: software
MinutesSpent: 0
Tags: Expression Design
old.EntryID: 4918cfdc-60cf-448f-8a1c-e6859205bc2f
---
# Expression Design ve rakipler
Expression Studio ailesindeki ürünlerle ilgili "özel" alakamı blogumu
takip eden herkes farkındadır :) Bu ilgi ve alaka çerçevesinde aslında
sürekli ürünlerle ilgili "Muhteşem" "Süper" demek yerine bir de kelleyi
koltuğa alıp ufak bir geziye çıkmaya ve "Neden Expression?" sorusuna bir
cevap ararken rakiplerle karşılaştırmalar yapmaya karar verdim. Bugünkü
gönüllümüz "**Expression Design**".

**![Expression Design
kutusu.](media/Expression_Design_ve_rakipler/19112007_1.jpg)Genel
Bakış**

Expression Design'ın geçmişine baktığımızda Microsoft tarafından satın
alınmış bir şirket görüyoruz. **Creature House** ve **Fractal Design
Corporation** tarafından geliştirilen **Creature House Expression**
ürünü özellikle "Skeletal Strokes" olarak adlandırılan özel bir teknikle
çizim yapmasıyla dikkati çekiyordu. İlk başlarda Acrylic kod adı ile
geliştirilen Expression Graphic Designer sonrasında Expression Designer
olarak adlandırıldı. MIX'07'de RTM sürümü tanıtılan ürünün arayüzü
tamamen WPF teknolojisi kullanılarak hazırlandı.

**Çetin Savaşlar**

Expression Design yokken neler kullanıyorduk? Bu bir soru olmakla
beraber aslında soru kendi içinde artık söz konusu cevaptaki yazılımları
kullanmadığımızı öngörüyor. Ama maalesef her şeyi Expression Design ile
yapmamız mümkün değil. Genel hatları ile baktığımızda Adobe'a ait
Illustrator ve Fireworks içerisindeki ana araçların çoğu Expression
Design içerisinde de var. Bunlara ek olarak özellikle program arayüzünün
siyah bir WPF katmanı üzerine yerleştirilmiş olması tasarım
çalışmalarındaki renklerin çok daha net gözükebilmesini sağlıyor. Fakat
eksikler de saymakla bitmiyor.

İlk olarak Expression Design içerisinde şu an herhangi bir Plug-In
desteği yok. Adobe dünyasından tasarımcıların alışkın olduğu üçüncü
parti Plug-In'lerin satın alınarak kullanılması noktasında Expression
Design tarafında herhangi bir şansınız yok. Maalesef bu çok ciddi bir
eksik.

Program aslında Web ortamı için vektörel çizimler sağlasa da
(Silverlight aracılığı ile) maalesef herhangi bir web optimizasyon aracı
içermiyor. O nedenle hala imajlarınızı optimize ederken Adobe ürünlerine
bağımlı kalmak zorundasınız. Özellikle Photoshop içerisindeki Slice
araçları benim favorilerimdendi. Aslında tüm özellikler Expression
Design'ın betalarında vardı fakat sonradan kaldırıldı. Umarım bir
sonraki sürümde tekrar karşımıza çıkarlar. Son olarak Bitmap resim
düzenleme konusunda da Expression Design hem içerdiği araçlar açısından
hem de kullanım kolaylığı açısından zayıf düşüyor.

![Expression Design çalışma
ortamı.](media/Expression_Design_ve_rakipler/19112007_2.png)\
*Expression Design çalışma ortamı.*

**Neden Expression Design kullanalım?**

Tüm yukarıdaki eksiklere rağmen neden? İlk olarak vektörel bir çizim
aracı klasmanında aslında Expression Design neredeyse tüm
ihtiyaçlarımızı giderebilecek özelliklere sahip. Unutmamamız gereken bir
nokta var ki o da şu an için Expression Design'ın esas amacının
Expression Blend'e vektörel XAML çizimleri sağlamak olduğu. Böylece hem
WPF hem de Silverlight plaftormunda XAML vektörel içerikler
kullanılabiliyor. Expression Design haricinde vektörel çizim yazılımları
için de yavaş yavaş XAML Export Plug-In'leri üretilmeye başlandı fakat
hali hazırda hiçbiri Expression Design'ın başarısına sahip değil. Peki
bu XAML çok mu önemli? Kesinlikle. Eğer WPF ile zengin kullanıcı
arayüzleri ve animasyonlar içeren bir windows uygulaması hazırlamak
istiyorsanız XAML vektörel çizimler kullanmak zorundasınız. Aynı durum
Silverlight için de geçerli.

Bu yazılarımı bir yazı dizisi şeklinde diğer Expression ürün ailesindeki
programlar için de yazmayı düşünüyorum. Bir sonrakinde görüşmek üzere ;)



*Bu yazi http://daron.yondem.com adresinde, 2007-11-20 tarihinde yayinlanmistir.*
