---
FallbackID: 1838
Title: Haberler... haberler... haberler...
PublishDate: 6/11/2007
EntryID: Haberler_haberler_haberler-2
IsActive: True
Section: software
MinutesSpent: 0
Tags: Haberler, Silverlight
old.EntryID: 1dc4a798-a8bd-4a53-8645-1cdaa818777b
---
Sektörle ilgili haberleri tek tek bloga eklemektense biraz biriktirip
toplu eklemeyi daha uygun buluyorum. Özellikle bu serideki bir haberin
artık yayınlanabileceği son gün geldiği için hemen elimdeki beş haberi
bloguma koymak istedim. İyi okumalar :)

**Silverlight Showcase'de Türk Bayrağı Dalgalanır!**

<http://silverlight.net/showcase/> adresinden dünya çapındaki seçkin
Silverlight uygulamalarının bir listesine ulaşabilirsiniz. Uygulamaların
listelendiği sayfa da ayrıca bir Silverlight şaheseri :) Konumuza
dönersek, söz konusu sayfanın sol tarafında uygulamalarının yapıldıkları
ülkelere göre filtrelendiği bir bölüm yer alıyor. Bu bölümde artık
**Türk Bayrağı** da var. ODTÜ BÖTE'den **Prof. Dr. M.Yaşar Özden**'in
desteği ile hazırlanan ve internet ortamından görsel olarak
seminerlerin, eğitimlerin yayınlandığı Silverlight video oynatıcı ortamı
Silverlight resmi sitesinde ülkemizin bayrağı altında listeleniyor.
Umarım kısa zamanda yeni uygulamalar ile listeyi genişletiriz.

![Silverlight Showcase sitesinde Türk
Bayrağı.](media/Haberler_haberler_haberler-2/05112007_2.jpg)\
*Silverlight Showcase sitesinde Türk Bayrağı.*

**Microsoft HD-Photo standartlaşıyor : JPEG XR**

Şu an kullandığımız JPEG standartını oluşturan uluslararası **Joint
Photographic Experts Group** bir sonraki adım olarak Microsoft'a ait
HD-Photo yapısını JPEG XR olarak standartlaştırmaya karar verdi. Konuyla
ilgili önemli bir otorite olarak Adobe JPEG XR formatını
destekleyeceğini belirtti. HD-Photo desteği hali hazırdaWindows Vista
ile beraber zaten geliyor. Eski adıyla **Windows Media Photo**
sonrasında **HD-Photo** olarak adlandırıldığında Microsoft formatın
tamamen ücretsiz olarak dağıtılabileceğini ve kullanılabileceğini
açıklamıştı. HD-Photo ile ilgili DPK (Device Porting Kit) yüklemesini
aşağıdaki adresten indirebilirsiniz.

<http://www.microsoft.com/downloads/details.aspx?FamilyID=285eeffd-d86c-48c3-ab93-3abd5ee7f1ce&displaylang=en>

HD-Photo ile ilgili gelişmeler ve detaylar için Microsoft'da HD-Photo
Program Müdürü [Bill Crow](http://blogs.msdn.com/billcrow/)'un blog
sitesini ziyaret edebilirsiniz.

**Blog Konferansı Yarın!**

Microsoft sponsorluğunda düzenlenen Blog Konferansı '07 organizasyonu
Yıldız Teknik Üniversitesi'nde gerçekleştirilecek. Programın detayları
için <http://www.blogkonferansi.com/> adresini ziyaret edebilirsiniz.
Blog sitesinde sahip olanlar, olmayanlar veya blog dünyasına girmeyi
düşünenler için tavsiye ederim.

**Microsoft Dynamics Zirvesi 2007**

Dynamics ürün ailesi ile ilgilenenlerin kesinlikle kaçırmaması gereken
bir gün. Dört paralel seansta toplam yirmi sunumdan oluşacak aktivitenin
sloganı "*Ürün tanıtımları değil, yaşadığınız problemleri çözmüş
müşterilerimizin gerçek deneyimlerini paylaşacağız.*" şeklinde. 8 Kasım
2007, Perşembe günü saat 09.00-17.00 arasında Swiss Hotel'de yapılacak
zirveyle ilgili detaylı bilgilere
[buradan](http://www.microsoft.com/turkiye/dynamics/zirve2007/detay.mspx)
ulaşabilirsiniz.

**Gençsen "Gelecek"sin!!**

Süper bir slogan ama bir an kendime "*Genç miyim*?" diye sormama ve
hüzünle "*Yaşlandım*" dememe neden oldu. :) Her neyse konumuza dönelim;
Microsoft Türkiye MSP (Microsoft Studen Partner) grubunun öncülüğünde
düzenlenen üniversiteler turunda Silverlight'dan tutun Surface
Computing'e kadar çok geniş bir içerik her gün başka bir üniversiteyi
ziyaret ediyor olacak. Özellikle üniversite öğrencilerine şiddetle
tavsiye ettiğim bu günleri sevgili kardeşim [Ali Rıza
Babaoğlan](http://www.alibabaoglan.com/content/view/124/1/)'ın
sitesinden takip edebilirsiniz.

 


