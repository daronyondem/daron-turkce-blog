# Nokia Glance Background
Son update'ler ile beraber AMOLED ekranlara sahip Lumia'lara Glance
özelliğinin geldiğini tüm Lumia sahipleri farkına varmıştır. Amber
update'i ile beraber gelen bu özellik sayesinde lock screen'in önünde
telefon kapalıyken de saat ve notification'lar gösterilebiliyor. Pil
kullanımı üzerinde ufak bir etkisi olsa da bu özelliği bir de
approximity sensör ile birleştirdiğinizde siz telefonunuzu cebinize
koyduğunuzda tamamen pasif hale gelebilmesi ile beraber pil kullanımını
çok etkilemediğini söyleyebilirim.

![Glance Background'da şirket
logomuz](media/Nokia_Glance_Background/glance.jpg)\
*Glance Background'da şirket logomuz*

Nokia bu kadarla kalmayıp bu özelliği bir adım daha ileriye götürdü ve
yeni duyurulan [Glance
Background](http://www.windowsphone.com/en-us/store/app/glance-background/7c3378ff-2844-480b-b2e2-783537201b84)
uygulaması ile artık Glance ekranına istediğiniz bir fotoğrafı da
koyabiliyorsunuz. Glance Background uygulaması şu anda telefona ayrıca
marketplace'den yükleniyor ve bir update olarak gelmiyor. Hatta şu anki
sürümü zate Beta aşamasında ama yine de denemeye değer. Pil kullanımı
konusunda ise çok enerji tüketimi olmasın diye resim gösterilirken
ekrandaki her iki yatay çizgiden biri pasif hale getirilmiş. Yani
aslında gördüğünüz resim biraz eski televizyonlardaki çizgi çizgi
görüntüye benziyor :) Çok yakından bakmazsanız bunu farkına
varmayabilirsiniz :) veya farkına varmamak için çok yakından
bakmayabilirsiniz de :P Yatay olarak pasif hale getirilen çizgiler saat
başı aktif halde olanlarla değiştiriliyor. Böylece ekranınızda sürekli
gözüken o resmin izinin kalması da engellenmiş oluyor.

Ben hızlı bir deneme ile çalıştığım şirketin logosunu koydum :) fena
olmadı. WPCenral'da bu konuda bir yarışma bile yapıldı. [Sonuçlara bir
bakın
isterseniz](http://www.wpcentral.com/winners-windows-phone-central-glance-background-contest),
yaratıcı fikirler yok değil.

Görüşmek üzere...



*Bu yazi http://daron.yondem.com adresinde, 2013-10-19 tarihinde yayinlanmistir.*
