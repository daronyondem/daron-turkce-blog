---
FallbackID: 2851
Title: "Haftanın Özeti; Acer Iconia, Surface Pro ve Azure AutoScaling"
date: "2013-7-13"
EntryID: Acer_Iconia_Surface_Pro_ve_Azure_AutoScaling
IsActive: True
Section: software
MinutesSpent: 0
Tags: Teknolot.TV, Unboxing, Windows Azure
---
# Haftanın Özeti; Acer Iconia, Surface Pro ve Azure AutoScaling
Bu aralar epey kendimi video olaylarına verdim :) Malum
[AzureShow.com](http://www.azureshow.com)'un açılışı ile beraber
heyecanım dorukta. Çok yakında güzel videolar geliyor ama ondan önce
şöyle bir son haftada olanların bir özetini bloga da atiyim istedim.
Kaçıranlarınız vardır diye tahmin ediyorum :)

İlki Build'de dağıtılan Acer Iconia ile ilgili. Unboxing videosunu
yukarıda izleyebilirsiniz. Son birkaç gündür cihazı yanıma alıp
kullanmayı da denedim. Videoya ek olarak şunu söyleyebiliriz... acil
durumda hiç de fena olmuyor cihazın yanınızda olması. Ekran kalitesi
rezalet ama pil ömrü hiç fena değil. 8 saat civarı bir pil ömrü var. 2
saatlik işi cihazda yavaşlığından dolayı 4 saatte yapacağınızı
düşünürsek :D pil ömrü efektif 4 saatlik iş miktarında denilebilir :)
Şaka bir yana tablet olarak idare eder bir cihaz tabi bunu söyleyrek
dünyada iPad Mini diye birşeyin var olmadığını varsayıyorum :) Neyse,
cihazı merak ediyorsanız videoya göz atın derim ;)

İkinci unboxing videosu Surface Pro hakkında. Yine Build'de verilen
cihazın unboxing videosunu çektim. Videoyu çektikten sonraki günlerde bu
cihazı da kullandım biraz. Pek yeni birşey söyleyemeyeceğim. Sonuçta bu
bir bilgisayar ve kendi donanımına göre normal bir laptoptan bir farkı
yok. Dizinizin üzerinde durdurmakta zorluk çekmeniz dışında sizin
canınızı sıkacak başka bir şeye neden olacağını sanmıyorum :) Detayları
merak ediyorsanız yine yukarıdaki videoyu izleyebilirsiniz. Ben sanırım
bu cihazı bazı light demolarda etkinliklerde kullanabilirim veya
yolculuklarda da fena olmayabilir. Nitekim benim kişisel olarak mobilde
kullandığım bir Vaio Duo Pro 11'im var ve süper memnunum ama olsun sırf
şekil olsun diye Surface Pro da kullanılabilir. Nitekim uzaktan sexy
durması dışında artısı değil eksisi var Vaio Duo 11'e kıyasla.

Bu videoların dışında [AzureShow'da](http://www.azureshow.com) da bir
update videomuz var. Önümüzdeki hafta içerisinde de hareketli şeyler
olacak [Teknolot.TV'de](http://www.teknolot.tv). Söylemedi demeyin :)

Görüşmek üzere!



*Bu yazi http://daron.yondem.com adresinde, 2013-7-13 tarihinde yayinlanmistir.*
