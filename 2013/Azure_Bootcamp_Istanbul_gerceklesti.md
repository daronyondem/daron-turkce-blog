---
FallbackID: 2843
Title: "Azure Bootcamp İstanbul gerçekleşti!"
date: "2013-4-28"
EntryID: Azure_Bootcamp_Istanbul_gerceklesti
IsActive: True
Section: software
MinutesSpent: 0
Tags: Windows Azure
---
# Azure Bootcamp İstanbul gerçekleşti!
Geçen hafta sonu Global Windows Azure Camp'ın Türkiye ayağını
İstanbul'da gerçekleştirdik. Çok zevkli ve güzel bir gün oldu. Sabah
10'da başlayan etkinlikte ilk gelen 150 kişiyi alabileceğimiz için
sabahıın 8'inde etkinliğe gelenler oldu :) Sabahın o erken saatlerinde
gelip günün sonuna kadar bizle kalan herkese buradan çok teşekkür etmek
istiyorum. İyi sabrettiniz :) Etkinlik sonrası gelen maillerin
sayısından ve içeriğinden etkinliğin epey faydalı olduğunu da
anlayabiliyorum. Bu da tabi ki tüm konuşmacılar olarak bizleri de süper
mutlu ediyor.

![Azure Camp Istanbul
Etkinliği](media/Azure_Bootcamp_Istanbul_gerceklesti/azurecamp.jpg)\
*Azure Camp Istanbul Etkinliği*

Azure kampının gerçekleşmesinde katkısı olan o kadar çok kişi var ki :)
Etkinliğin global ayağından Azure MVP'leri
[Magnus](http://magnusmartensson.com/) ve
[Martin](http://blog.maartenballiauw.be/), Türkiye'den MVP Lead'imiz
sevgili **Eylem Arslan** ve etkinliğin lojistik desteği için Microsoft
Türkiye DPE'den sevgili **Cavit Yantaç**'a çok teşekkürler. Unutmadan
sevgili süper konuşmacılarımız [İlkay
İlknur](http://www.ilkayilknur.com/) ve[Tuğberk
Uğurlu'ya](http://www.tugberkugurlu.com/) da destekleri için çok
teşekkür ediyorum. Son olarak bir de etkinlik sonunda hediyeler için
teşekkür etmem gereken sponsorlar var :) Nitekim gün sonunda epey bir
hediyemiz oldu. [Pluralsight](http://www.pluralsight.com) etkinliğe
katılan herkese eğitim hesabı hediye etti.
[Cerebrata](http://www.cerebrata.com) yine etkinliğe katılan herkese
**295\$** değerinde Azure Management Studio ürününün lisansını hediye
etti. Bunların haricinde **myGet, Paraleap, Innerworkings** ve
**zud.IO'**da 30 ile 60 günlük hesaplar hediye ettiler her
katılımcımıza. Etkinlikte bahsettiğim bir diğer hediye ise etkinliğe
katılan bir kişie JetBrains'in herhangi bir ürününün hediye
edileceğiydi. Talihli arkadaşımız Halil Eski ile iletişime geçtik ve
kendisine hediyesini bir **ReSharper** lisansı hediye etmiş olduk.

Görüldüğü üzere sadece içeriği ile değil :) hediyeleri ile de efsane bir
etkinlik oldu. Salonu dolduran herkese tekrar çok teşekürler. Bir
sonraki etkinlikte görüşmek üzere!



*Bu yazi http://daron.yondem.com adresinde, 2013-4-28 tarihinde yayinlanmistir.*
