---
FallbackID: 3055
Title: "Anlatacaklarımız vardı, anlattık."
date: "2017-3-20"
EntryID: Anlatacaklarimiz_vardi_anlattik
IsActive: True
Section: software
MinutesSpent: 15
Tags: Azure Functions, Azure Service Fabric, Seminer, Windows Azure
---
Yaklaşık 10 yıldır öyle veya böyle bir çok etkinlik düzenledim, katıldım, konuştum. Tüm bu süreçte gördüğüm etkinlik çeşitleri arasında bence en değerli olanlar katılım kaygısı yaşamayanlar. *"Katılım kaygısı"* çok gerçek bir kavram ve kötü bir şey de değil. Katılımcı olmazsa konuşmacı konuşamaz sonuç itibari ile :) Fakat katılımcı kaygısının bir sakıncası, konuların her zaman popüler konulardan seçilmesi ve seviyenin de daha çok kişiye hitap edilebilmesi adına düşük tutulması. Bundan birkaç ay önce bu kaygıların hiçbirinin olmadığı bir etkinlik yapalım istedim ve sevgili **Cihan Yakar** ve **Yiğit Özaksüt** ile yan yana gelip bir plan çıkardık. 

![Serverless ve Azure Functions oturumumdan bir kare.](media/Anlatacaklarimiz_vardi_anlattik/anlatacaklarimiz-var.jpg)

Bu planın sonucu olarak geçen pazar günü ikinci **Teknolot** etkinliğimizi yaptık. Adını da **"Anlatacaklarımız var"** koyduk :) Hatırlayanlarınız Teknolot'u video yayınlanan bir site olarak anımsayacaktır. Fakat şu an sitemiz vs yok :) Sadece [twitter](http://www.twitter.com/teknolot) ve [facebook](http://www.facebook.com/teknolot) hesaplarımız var. Zaten en son etkinlikten bu yana da dört sene geçmişti :) Yavaştan alıyoruz diyebiliriz :)

Etkinlik gerçekten güzel oldu ve tahmin ettiğimizin çok üstünde bir katılım gerçekleşti. Ben bir süredir anlatmak istediğimiz **Serverless ve Azure Functions** ve **Azure Service Fabric ile Microservices** oturumlarını sundum. Büyük ihtimalle herkesin kafasını iyice karıştırıp bıraktım :) Şaka bir yana, eğlenceli ve güzel bir gündü. Bizi yalnız bırakmayan herkese buradan da tekrar çok teşekkürler. Bir sonrakinde görüşmek üzere.
