---
FallbackID: 2435
Title: İzmir Windows 7 Akademik Lansman, Silverlight Workshop ve... :)
PublishDate: 28/10/2009
EntryID: Izmir_Windows_7_Akademik_Lansman_Silverlight_Workshop_ve
IsActive: True
Section: software
MinutesSpent: 0
Tags: Silverlight 3.0, Windows 7
old.EntryID: 215894fb-6c8d-4482-a4d4-dc07ce01c7e6
---
Bugün ÇOK yoğun bir gündü :) hem benim için hem de İzmir için :) Sabah
9'da Ege Üniversitesi Bilgisayar Mühendisliğin'de Silverlight Workshop
ile maratona başladık. Hemen genel Silverlight konseptine baktıktan
sonra veri erişiminden tutun animasyonlara kadar geniş bir alanda gezdik
diyebilirim. Workshop'a öğlen arası verdiğimizde ise ben Windows 7
Akademik Lansman'da konuşmak üzere başka bir binaya doğru koşmak
durumunda kaldım :) Tamam itiraf ediyorum, arabayla gittik.

![Silverlight Workshop, Ege
Üniversitesi](http://cdn.daron.yondem.com/assets/2435/27102009_2.jpg)\
*Silverlight Workshop, Ege Üniversitesi*

Windows 7 Akademik Lansmanların üçüncü ayağı olan İzmir ayağını yine Ege
Üniversitesi'nde gerçekleştirdik. Lansman 500 kişiye yakın katılım ile
bence muhteşemdi. Özellikle çekilişte hediye bir arkadaşına çıkmasına
rağmen arkadaşından çok sevinen :) kardeşimiz beni gerçekten çok güldür.
Bir an kazanan kendisi sandım.

![Windows 7 Akademik Lansman, İzmir, Ege
Üniversitesi](http://cdn.daron.yondem.com/assets/2435/27102009_1.jpg)\
*Windows 7 Akademik Lansman, İzmir, Ege Üniversitesi*

Buradan özellikle Ege'deki tüm MSP'lerimize çok çok teşekkür ediyorum.
Farklı üniversitelerden katılım ile lansmanın başarılı olmasında büyük
faydaları var. Hepinize çok teşekkürler!

Tam akşam oluyor, hem Workshop hem Lansman bitti derken :) son bir mini
seminer daha yapmak üzere **İzmir Ekonomi Üniversitesi**'ni ziyaret
ettim. Bana bir ders saatini ayırıp beni misafir eden sevgili **Çoşkun
Atay** hocama buradan çok teşekkür ediyorum. Hızlı bir akşam oturumu ile
öğrencilerle Windows 7, Multitouch, WPF, Silverlight gibi konularda
sohbet etme şansım oldu. Umarım ileride daha teknik ağırlıklı
etkinlikler de yapma şansımız olacak.

Gün yoğun olduğu kadar da eğlenceliydi benim için. Gün boyunca bana
gülümseyen ;) selamını esirgemeyen herkese ÇOK teşekkürler. Tekrar
görüşmek üzere İzmir ;)


