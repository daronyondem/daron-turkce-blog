---
FallbackID: 2443
Title: TechEd Europe İlk Gün!
PublishDate: 11/10/2009
EntryID: TechEd_Europe_Ilk_Gun
IsActive: True
Section: software
MinutesSpent: 0
Tags: 
old.EntryID: a80de69a-3d18-4a9e-a1f2-1c1a26ef6d78
---
Bugün TechEd Europe'un ilk günüydü. Günün açılışının günün sonuna
koyarak ilginç bir konsept uyguladılar yine :) İlk önce normal
oturumlarla başladı gün ve gün sonunda da Keynote ile bitti. Benim pek
oturumlara katılma şansım olmadı. Entity Framework 4.0 ile ilgili bir
oturum dışında dışarıda takılmam gerekti. Neden mi gerekti? INETA
Community Lounge'da INETA Europe'dan bazı arkadaşlar görüşmelerim vardı.
Zaten bu tip aktivitlerin belki de özellikle TechEd'in benim için en
büyük avantajı sürekli mailleştiğiniz kişilerle yüz yüze de toplantılar
yapabiliyor olmak.

![TechEd Europe bu sene
Berlin'de!](http://cdn.daron.yondem.com/assets/2443/09112009_1.jpg)\
*TechEd Europe bu sene Berlin'de!*

**Entity Framework 4.0**

Konuyu uzatmadan EF 4.0'a gelelim. Bu konuda güzel gelişmeler var.
Özellikle ilk sürümdeki eksiklere kıyasla çoğu şey toparlanıyor.
Concept'ten veritabanına geçişe kadar çoğu yerde eksik olan arayüzler
Visual Studio 2010 ile giderilmiş durumda. Kişisel olarak (lazy loading)
dahil çoğu kolaylık nedeniyle LINQ2SQL'in RAD'a daha uygun buluyordum
fakat EF'de yavaş yavaş o noktaya yaklaşmaya başladı. Özellikle T4
şablonları ile code generation konusunda yenilikler süper! Tüm bunlar
zaten önümüzdeki süreçte sizlerle hem INETA etkinliklerinde hem de
makale ve görsel derslerde paylaşıyor olacağız.

**Keynote**

Genel olarak TechEd maalesef ITPro odaklı geçiyor. Developer oturumları
epey az. Zaten ben de **Silverlight Technical Learning Center**'da
görevli olduğum için çok oturumlara kaçma şansım olmuyor. O nedenle bu
iki gerçek beni mutlu etmiyor diyemem :) Ama Türkiye'ye en yakın MS
etkinliklerinden biri olarak TechEd Europe'un bu kadar ITPro odaklı
geçmesi çok da hoşuma gitmiyor. Belki bunda özellikle Win7, Exchange
2010, ForeFront vs gibi ürünlerin lansman zamanına denk gelmesinin de
etkisi vardır. Belki de sadece haftaya Los Angeles'ta yapılacak **PDC**
(Profession Developer Conference) için saklıyorlardır içerikleri :)
Merak etmeyin orada da olacağım ve yenilikleri hem
[twitter](http://www.twitter.com/daronyondem) üzerinden anında hem de
blog üzerinden günlük olarak sizlerle paylaşacağım.

![TechEd Europe
Keynote](http://cdn.daron.yondem.com/assets/2443/09112009_2.jpg)\
*TechEd Europe Keynote*

Toplam 7200 kişinin katıldığı Keynote'daki en büyük duyuru Exchange
2010'du. Outlook 2010 entegrasyonu ile yapılabilenlere dair birkaç demo
beni bile etkiledi diyebilirim :) Sonuçta PC başında geçirdiğim sürenin
ciddi bir kısmı Outlook karşınızda geçiyor. O nedenle yenilikler ne
kadar ITPro taraflı olsa da son kullanıcıya yansımaları da çok güzel.
Tabi hepsi bu kadar :) yani developer odaklı herhangi bir duyuru yok :)
Biliyorum, kısmen hayal kırıklığı yaşıyorsunuz, fakat yapacak birşey
yok. Şimdilik durum bu :)

**INETA Europe Toplantısı**

Günün sonunda, akşam üstü Berlin'in sürekli duyduğum restoranlarından
birinde, Gendarmenmarkt'da **INETA Europe** toplantısı gerçekleşti.
Toplantıya tüm avrupa'dan User Group Lead'leri ve tabi ki Microsoft
Regional Director'lar katıldı. Ben de MEA'dan Türkiye'yi temsilen
yemekte yerimi aldım :) Gerçekten çok zevkli bir toplantıydı. Türkiye'de
yaptığımız etkinliklerden bahsettikçe insanların hayranlıkla
şaşakaldıklarını gördüm ve çoğu kalem kağıt çıkararak bizim Türkiye'de
yaptığımız etkinliklerin konseptlerini not almaya başladılar :)

![INETA Europe Yönetim Ekibi ile
beraber...](http://cdn.daron.yondem.com/assets/2443/09112009_3.jpg)\
*INETA Europe Yönetim Ekibi ile beraber...*

Malum dünyanın her yerinde gönüllü iş yapmakla ilgili karşılaşılan
sorunlar genelde aynı. O nedenle bazı sorunlar bizim Türkiye'de nasıl
aştığımızı anlattığımda aldığım tepkiler çoğu "Siz Türkiye'de gerçekten
çok yaratıcı çözümler üretmişsiniz" şeklindeydi :) Neyse çok
uzatmayacağım, fakat genel bir hayranlık oluştuğunu net bir şekilde
söyleyebilirim. Çok yakında avrupa'da INETA Türkiye olarak daha çok
duyulacağımızı söyleyebilirim :) Güzel gelişmeler bizi bekliyor.

Bugünlük bu kadar. Bakalım yarın neler olacak :) Genelde sanırım
Silverlight booth etrafında görevime devam edeceğim. Gelişmeleri sizin
hem twitter hem blogdan paylaşmaya devam ;)

Kalın sağlıcakla...


