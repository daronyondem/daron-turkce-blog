---
FallbackID: 2417
Title: "Web Platform Installer 2.0 Çıktı!"
date: "2009-9-25"
EntryID: Web_Platform_Installer_2_0_Cikti
IsActive: True
Section: software
MinutesSpent: 0
Tags: 
old.EntryID: 20ea8aa1-b363-4e9d-ba39-235eeaef9859
---
# Web Platform Installer 2.0 Çıktı!
Bundan bir süre önce 1.0 sürümü ile karşımıza çıkan Web Platform
Installer ilk gördüğümde antipati ile karşıladığım bir paketti. Aslına
bakarsanız hala da öyle bakıyorum :) Tabi bunun nedenleri var fakat
nedenlere bakmadan önce isterseniz gelin bir WPI nedir ona bakalım.

Şu an 2.0 sürümüne gelen WPI'ın amacı te bir yükleme ise bir
bilgisayarda Web Platformu oluşturmak. Peki bunu nasıl yapabilir?
78KB'lık ufak bir Setup paketini bilgisayarınıza indirdikten sonra
yükleme boyunca bilgisayarınıza yüklemek istedikleriniz soruluyor ve
sonrasında sadece gerekli paketler indiriliyor. Aslında buı noktada WPI
içerisinde ne gibi yüklemelerin olduğu çok önemli.

-   Web Server
-   .NET Framework 3.5 SP1
-   ASP.NET
-   SQL Server 2008 Express
-   **SQL Server Driver for PHP**
-   **PHP 5.2.11**
-   Silverlight Tools
-   Visual Web Developer 2008 Express
-   ASP.NET MVC
-   WebDav
-   Web Deployment

Nasıl? İşte tüm bu yüklemelerin bir paket olarak seçmeli bir şekilde
yüklenebildiği bir yer WPI. Gördüğünüz gibi WPI'ın amacı ister PHP ister
ASP.NET tarafında olun sizin için bilgisayarınıza gerekli platformu
kurmak. Bugün bu yüklemelerin belki de çoğunu ayrı ayrı sitelerde
bularak yapıyorsunuz. Oysa hep tek bir merkezden indirilebilir durumda.
İşte benim antipati duyduğum şey de bu "otomatize" etme kısmı. "Control
Freak" de diyebilirsiniz bana :) kendim elle tek tek yüklemedikçe rahat
edemiyorum :) Ama bu dediğim gibi sadece bana özel bir "kıl dönmesi"
durumu.

![Web Platform Installer içerisindeki paketlerden
birkaçı.](media/Web_Platform_Installer_2_0_Cikti/24092009_1.png)\
*Web Platform Installer içerisindeki paketlerden birkaçı.*

**Gel vatandaş gel!**

Peki yazılım geliştiriciler için platform sağlandı da ya sade vatandaş
için? WPI içerisinde bir de "Wep Applications" kısmı var. Yani belki de
yüklemek istediğiniz şey sadece WordPress'tir? Drupal, BlogEngine,
SubText hepsi bu pakette var! Sadece bloglar değil, Umbraco gibi CMS'ler
de var. Bu paketlerden herhangi birini seçtiğinizde gerekli olan
platform yüklemeleri ile beraber bilgisayarınıza veya sunucunuza
yüklenebiliyorlar!

Yükleme için <http://www.microsoft.com/web/> adresini ziyaret
edebilirsiniz.

Hepinize kolay gelsin.



*Bu yazi http://daron.yondem.com adresinde, 2009-9-25 tarihinde yayinlanmistir.*
