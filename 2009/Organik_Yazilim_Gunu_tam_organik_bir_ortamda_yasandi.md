# Organik Yazılım Günü tam organik bir ortamda yaşandı!
Dün çok ilginç bir gün geçirdik hep beraber :) Sabah 08.30 gibi aldığım
telefonda Yıldız Teknik Üniversitesi'nde bir trafo arızası nedeniyle
elektriğin olmadığı bilgisi "**Organik Yazılım Günü**"müzün
organikliğine biraz daha doğallık kattı :) Bir, iki saat içerisinde
sorunun giderileceği ümidi ile üniversitede toplaştık. Bir sonraki haber
öğlen bir gibi elektriğin geleceğiydi :) Eh biz de en azından "Açık
Kaynak Lisans Modelleri" üzerine konuşmak üzere açık bir bahçede :)
sohbete daldık.

![Açık kaynak lisans modelleri üzerine bir
sohbet...](media/Organik_Yazilim_Gunu_tam_organik_bir_ortamda_yasandi/28062009_1.jpg)\
 *Açık kaynak lisans modelleri üzerine bir sohbet...*

Sohbetimiz açık kaynak lisans modellerinden başladı ve apayrı konulara
doğru ilerledi. İtiraf etmek gerekirse ben böyle sohbet bazlı bir
etkinlik hayaline sahiptim :) Hangi konsept ile ne şekilde yapılması
gerektiğini düşünürken böyle bir vesile pek aklıma gelmemişti. Herkese
katılımından dolay çok teşekkür ediyorum.

Peki devamında ne mi yaptık? Sohbetimiz yaklaşık öğlen bire kadar sürdü
:) Israrlı bir şekilde elektrikler gelmeyince Beşiktaş'a bir yemeğe
indik. Yemek sonrası üniversiteye hala elektriklerin gelmediği bilgisini
alınca Starbucks Beşiktaş'ta sohbete devam ettik ve yavaş yavaş oradan
da 15.00 gibi dağıldık diyebilirim.

Katılan herkese çok teşekkür ediyorum. Her anlamda ilginç bir gün oldu.
Özellikle şehir dışından gelen katılımcılarımızdan elektrik idaresi
adına özür diliyorum! Sanırım "elektrik kesintisi" nedeniyle format
değiştiren nadir etkinliklerden olduk. Yaz içerisinde planladığımız esas
içerik ile etkinliğimizi tekrar edeceğiz. Bu sefer ricam herkes yanında
birer kalem pil getirsin :) seri bağlayıp bir şeyler yaparız belki zor
durumlarda :)

Hepinize tekrar teşekkürler...

Unutmadan :) Efsanevi fuji yağmurlarında yıkanmış fuji elmaları için
Burak'a ÇOK teşekkürler :)



*Bu yazi http://daron.yondem.com adresinde, 2009-6-29 tarihinde yayinlanmistir.*
