---
FallbackID: 2445
Title: TechEd 3. Gün
PublishDate: 11/11/2009
EntryID: TechEd_3_Gun
IsActive: True
Section: software
MinutesSpent: 0
Tags: 
old.EntryID: 93948349-0320-453d-9e6d-3db95d44c4c4
---
İşte üçüncü gün :) Dün akşam geç yatmış olmanın etkisi ile bugün biraz
geç geldim TechEd'e. Doğrudan Silverlight Booth'a geçerek görevimin
başında yerimi aldım. Silverlight Booth'da gerçekten ilginç soruları
geliyor. Genelde baktığımda insanların çoğu Silvelright ile ilgilenmiş
ve takılabilmeleri olası yerlerde de doğal olarak takılmışlar. Tabi çoğu
soruya "Haftaya PDC'yi takip edin!" şeklinde cevaplar vermek zorunda
kaldık :) Çünkü Silverlight MVP'leri olarak çoğumuz PDC'de olacakları
biliyoruz fakat tahmin edebileceğiniz üzere paylaşamıyoruz.

![Silverlight Booth'da görev
başında!](http://cdn.daron.yondem.com/assets/2445/11112009_1.jpg)\
*Silverlight Booth'da görev başında!*

Genel olarak itiraf etmek gerekirse Amerika'dans onra kabaca Silverlight
konusunda en ileri ülkelerden biriyiz diyebilirim. Booth'u ziyaret
edenler olsun, görevli diğer Silverlight MVP'leri olsun veya MS
çalışanları hiç fark etmez, hiçbirinin de gösterebileceği ülkelerinden
örnekleri yoktu! Oysa benim elimde bir sürü örnek ver :)
[7innovations.com](http://www.7innvations.com), IsBank'ın [Multitouch
Widget](http://www.isteyatirim.com.tr/AnaSayfa/Default.aspx)uygulaması,
benim yaptığım [Multitouch
oyunlar](http://daron.yondem.com/multitouchgame/) olsun hepsi de soru
soranların büyük ilgisini çekti. Diğer taraftan şu anda pek
paylaşamayacağım Türkiye'den Enterprise level SL projeleri ile ilgili
deneyimlerimiz de gördüğüm kadarı ile pek Avrupa'da yaşanmamış. Tabi tüm
bu değerlendirmeye kendi gördüğüm katılımcılar ve görevlilerden yola
çıkarak yapıyorum ve toplam tüm hafta boyunca 20 saate yakın görev
yapmış olacağım. Artık bu değerlendirilmelerin ne kadar efektif
olduğunda siz karar verin.

Her zamanki gibi zaten birinci ve ikinci gün haricinde pek janjanlı bir
duyuru vs olmaz o nedenle teknik anlamda şimdi paylaşabileceğim pek
birşey yok. Sadece bu arada [Silverlight için Bing
Map](http://tinyurl.com/yzlamko) kontrolleri Release oldu o kadar.

Gün sonunda sevgili Sefer Algan ve Oğuz Yağmur ile ufak bir şehir turu
yaptık. Berlin duvarın ve tek geçiş noktası olan "Checkpoint Charly"'yi
ziyaret ettik. Fotoğrafları webde yayınlamamı yasakladılar :) o nedenle
beraber çekildiğimiz fotoları artık yayınlayamıyorum :) Ama yine de
ortamı gösterebilmek adına üç sene önceki ziyaretminden bir fotoğrafı
aşağıda bulabilirsiniz :)

![Checkpoint Charly, Berlin'in iki yarısı arasında geçiş
noktası.](http://cdn.daron.yondem.com/assets/2445/11112009_2.jpg)\
*Checkpoint Charly, Berlin'in iki yarısı arasında geçiş noktası.*

Her Türk gibi biz de akşam yemeğimizi Hasır Restaurant adında bir Türk
restoranında yaptık :) İskender ve Künefe ikilisi ile ilgili saplantımı
burada da devam ettirmiş oldum. Gördüğünüz üzere düne kıyasla biraz daha
sakin fakat bir o kadar keyifli geçen bir gündü benim için. Özellikle
akşam restoranda 5 saat kadar kaldığımızı sohbetin sonunda farkına
varmamız keyif miktarının bir ölçütüydü :)

Yarın son günüm ve sonrasında İstanbul'a geri dönüp 20 saat içerisinde
de Los Angeles'a uçacağım PDC için. Bakalım daha neler olacak!


