---
FallbackID: 2313
Title: "INETA Next Hit! Erken duyuru!"
date: "2009-1-24"
EntryID: INETA_Next_Hit_Erken_duyuru
IsActive: True
Section: software
MinutesSpent: 0
Tags: 
old.EntryID: f7e4c07b-9773-44e0-8e38-74d60e175a9d
---
Hepinize tekrar selamlar, bugün epey yoğun bir trafik var blogumda
farkındayım :)

INETA Pro Hit'te katılım ile ilgili yaşadığımız sorunlar çerçevesinde
yazımı yazdıktan sonra birkaç mail aldım. Bazılarınız dert yanarken
bazılarınız ise "Evet zaten gelemeycektim" dedi. Her neyse konuyu daha
fazla yılan hikayesine çevirmek istemiyorum fakat ortada bir sorun
olduğu belli. Level 300 üstü için biz bu kadar katılım beklemiyorduk.

Bu sorunları bir sonraki etkinliğimizde yaşamamak adına aynı yazın
Summer Hit'te olduğu gibi tekrar **Yıldız Teknik Üniversitesi**
**Oditoryum'unu** rezerve ettik ve bir sonraki büyük etkinliğimizi orada
yapacağız. Bu çerçevede herhangi bir şekilde katılım sorunu olmayacaktır
ve kayıt olan **HERKESİ** kabul edeceğiz. Sizlere söz veriyorum tekrar
bir kayıt, eleme, çekiliş vs olmayacak!

**11-12 Nisan** olarak belirlediğimiz aktivitenin kaydını şimdiden
açıyorum. Daha etkinlik planımız belli değil! Zaten bir plan yapmak için
erken fakat Mart ayında Amerika'da **Microsoft'un** **MIX**
konferansının olacağını da düşünürsek orada duyurulacak yeni ürünleri
kesinlikle plana almak istiyoruz. O nedenle tahminen planımız 23 Mart'ta
belli olacaktır. **Silverlight 3** gibi ilginç konular olabilir :)
Bilgiler gizli olduğu için daha fazlasını paylaşma şansım yok.

**INETA Next Hit** olarak adlandırdığımız etkinliğe kayıt olmak için
aşağıdaki adresi kullanabilirsiniz;

<http://daron.yondem.com/kayit/>

Bu etkinlik ile ilgili esas duyurulara Mart ayında başlayacağız ama
şimdiden takviminize not almayı unutmayın.

Hepinize kolay gelsin.


