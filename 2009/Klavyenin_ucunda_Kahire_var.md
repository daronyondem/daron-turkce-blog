# Klavyenin ucunda Kahire var...
Microsoft'un Imagine Cup yarışmasını çoğunuz duymuşsunuzdur. Duymayanlar
en alt paragraftaki copy-past bilgiye başvurabilirler :) Gelelim esas
konumuza. Imagine Cup 2009 başvuruları çoktan bitti hatta Türkiye
finalleri yaklaşıyor. Ben de bu süreçte çoğu Imagine Cup ekibi ile
tanışma hatta bazı sorunlarına da çözüm bulmaları için yardımcı olma
şansına sahip oldum. Yarışmanın içerisinde bir de ayrıca Blogger
yarışması düzenleniyor.

Yarışma çerçevesinde en ilginç Blog postu atana ödül ise **Kahire, Mısır
seyahati**! Şimdi sizi duyuru metni ile başbaşa bırakıyorum.

*Microsoft, klavyesine güvenen genç blog yazarlarını Imagine Cup Blogger
Yarışması’na davet ediyor. Microsoft’un bu yıl yedincisini düzenlediği
Imagine Cup yarışması, dünyada farklı alanlarda yeni yeteneklerin ve
başarılı genç girişimcilerin keşfini sağlayan uluslararası bir etkinlik
olarak haklı bir üne sahip. Her yıl tüm dünyadan yüz binlerce gencin
başvurduğu bu yarışmada, Türkiye’den öğrenciler de projelerini
uluslararası platformda sergileme şansı yakalıyor.\
Dünyada büyük yankı yaratan Imagine Cup yurt dışında ve Türkiye’de
blog’lara güçlü bir şekilde yansıyor. Özellikle genç blog yazarları her
yıl etkinlik hakkındaki duygu, düşünce ve gözlemlerini kendi sayfalarına
aktarıyorlar.\
Siz de genç bir blogger olarak Imagine Cup hakkında yazmış, yazıyor veya
yazmayı düşünüyor ve hatta yarışıyor olabilirsiniz... Imagine Cup
hakkındaki düşüncelerinizi ve izlenimlerinizi İnternet’te paylaşaral
klavyenizin gücünü herkese gösterin...\
Eğer blogger olarak “Imagine Cup’ı en güzel ben anlatırım” diyorsanız
yarışmanın ödülü olarak sizi Temmuz ayında gizemli bir Mısır seyahati
bekliyor...\
Dünyanın her yerinden genç bilişimcilerle, çarpıcı projelerle ve
Microsoft merkeziden temsilcilerle tanışmak ve Kahire’yi, Piramitler’i
görmek isteyenler klavyenize kuvvet...\
Konumuz Imagine Cup....*

***Web adresi:**
[www.msakademik.net/icblog09](http://www.msakademik.net/icblog09)
**Başvuru tarihi:** 1 Nisan – 17 Nisan 2009 **Yarışma tarihi:** 17 Nisan
– 24 Nisan 2009 **Sonuç açıklama:** 12 Mayıs 2009*

*Katılımcılar, 17 Nisan’da Microsoft İstanbul ofiste yapılacak Yazılım
Tasarımı Türkiye finaline katılarak veya canlı olarak yayınlanacak final
etkinliğini bulundukları yerden izleme rahatlığıyla kendi bloglarında
değerlendirme imkanı bulabilecek.*

**Imagine Cup hakkında...**

Dünyada gençlerin en çok ilgilendiği yarışmalardan biri olan Imagine Cup
genç blog yazarlarının da hakkında en çok görüş bildirdiği yarışmalar
arasında yer alıyor. Her yıl yeni bir tema etrafında gerçekleştirilen
Imagine Cup’ta gençler, bu yıl, Birleşmiş Milletler tarafından 2000
yılında duyurulan Binyıl Kalkınma Hedefleri doğrultusunda, yoksulluk,
salgın hastalıklar, kadın erkek eşitsizliği, iklim değişikliği gibi
sorunlar etrafında yaratıcı ve yenilikçi projelerini sunacaklar.
Microsoft tarafından ilk olarak 2002 yılında düzenlenen Imagine Cup her
yıl farklı bir temayı konu alıyor. Farklı ülkelerde yapılan yarışma
finalinin ev sahipliğini sırasıyla 2003’de İspanya, 2004’de Brezilya,
2005’de Japonya, 2006’da Hindistan, 2007’de Güney Kore ve 2008’de Fransa
üstlendi. Yarışmanın Mayıs ayında gerçekleşecek 2009 finalleri Mısır’da
yapılacak.

Ben geçen sene Kahire'yi ziyaret etmiştim :) İlginç bir şehir olduğunu
itiraf etmem gerek. Hepinizin şansı bol olsun!



*Bu yazi http://daron.yondem.com adresinde, 2009-4-3 tarihinde yayinlanmistir.*
