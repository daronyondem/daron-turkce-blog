---
FallbackID: 2423
Title: İngilizce Internet Explorer 8 Kitapçığım
PublishDate: 10/10/2009
EntryID: d8e0b765-c485-4b24-9d39-9dd541c6ad87
IsActive: True
Section: software
MinutesSpent: 0
Tags: IE 8.0, Internet Explorer
---
Bir hayallim daha kısmen gerçek oldu :) Şimdi bu da ne demek? değil mi
:) Hayallerimden biri de bir gün İngilizce bir kitap yazmaktı. Kitap
olmasa da şimdilik bir kitapçık ile hayallerimi gerçekleştirdim
diyebilirim. Hatırlarsanız bundan bir süre önce [Internet Explorer
8](http://daron.yondem.com/tr/post/76dd338b-91ca-4b44-8cbf-5e112c5d1b6d)
ile ilgili yazılımcılar ve tasarımcılar için Türkçe bir kitapçık
yazmıştım.

![Internet Explorer 8 hepsiburada.com'da en çok satan
kitap.](http://cdn.daron.yondem.com/assets/2423/10102009_1.gif)\
*Internet Explorer 8 hepsiburada.com'da en çok satan kitap.*

Internet Explorer kitabımla ilgili çevremdeki developerlardan çok ilginç
yorumlar aldım. Bazıları "*Bu adam da cılkını çıkardı. Ne yazdı ki?*"
diyip salt uyuzluk olsun diye okumuşlar :) Bunu "*yahu okuyunca cidden
içeriği dolu doluydu*" yorumları ile beraber itiraf ettiler. Nitekim ben
bu tepkiyi öngörmüş ve kitabımın önsözüne bile eklemiştim :) İlk bakışta
IE8 ile ilgili teknik ne kitap yazılabilir ki diye düşünülse de emin
olun içeriğinde hem yazılımcılar hem de tasarımcılar için çok önemli
bilgiler var. Kesinlikle bir son kullanıcı kitabı değil :)

Konuyu çok uzattığımın farkına vardım :) Konunun özüne dönersek kısa bir
süre önce Internet Explorer 8 kitabımın İngilizcesi de basıldı.
[İngilizce
blogumda](http://daron.yondem.com/en/post/ee0ebaff-2381-4ce5-a5df-b909231cea7a)söz
konusu duyuryu geçenlerde çıktım.

![Internet Explorer 8 İngilizce
Kitabım](http://cdn.daron.yondem.com/assets/2423/10102009_2.jpg)\
*Internet Explorer 8 İngilizce Kitabım*

Kitap tüm Ortadoğu Afrika bölgesinde şimdiden 10'a yakın ülkede
dağıtıldı. Hatta iki ülkeden de ikinci baskı talebi geldi. Kitapla
beraber bu sefer bir de mini-CD geliyor. Mini-CD içerisinde Silverlight
ile hazırladığım bir arayüzde IE8 için WebSlice, Accelerator ve Search
Suggestion development anlatıyorum. Kitap Türkçe'sinde olduğu gibi PDF'i
ve tüm CD içeriği ile beraber internetten de ücretsiz dağıtılıyor.

Bu benim için sevinçli haberi sizlerle de paylaşmak istedim :)

*Not: Türkçe kitap ücretsizse hepsiburada.com'da nasıl en çok satan
olur? Bilmiyorum cidden :) Basılı olanı orada satılıyor bir şekilde :)
Ben yine telif almıyorum :) Kitabın İngilizcesi için İngilizce bloguma
uğrayabilirsiniz veya Türkçe'si için hemen
[buraya](http://daron.yondem.com/tr/post/76dd338b-91ca-4b44-8cbf-5e112c5d1b6d)
tıklayabilirsiniz.*


