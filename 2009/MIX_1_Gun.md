---
FallbackID: 2339
Title: "MIX 1. Gün"
date: "2009-3-18"
EntryID: MIX_1_Gun
IsActive: True
Section: software
MinutesSpent: 0
Tags: Expression Blend, Expression Web, MVC, Silverlight 3.0
old.EntryID: d8e96864-352b-433d-b7f0-5ea584db31d7
---
Ve MIX'in ilk günü bitti :) Muhteşem haberler ve gelişmeler var
paylaşmak istediğim fakat maalesef gün içinde bloga yazı yazacak zamanım
olmadı. Oturum aralarında en fazla 20 dakika var ve bu sürede bir
sonraki salona koşmak ile bir şeyler içmek arasında pek zaman kalmıyor
diyebilirim. Diğer yandan tabi 16 saatlik uçak yolculuğunu da katarsak
halimi tahmin edebilirsiniz :) Neyse, konu ben değilim, konu MIX'in 1.
Günü...

![Scott Guthrie
sahnede!](media/MIX_1_Gun/17032009_1.jpg)\
*Scott Guthrie sahnede!*

**ASP.NET MVC 1.0 Yayınlandı**

MVC yapısının ASP.NET'e kazandıracakları çok fazla. Bu konuda yakınlarda
yoğun bir bilgi aktarımına başlıyor olacağım ayrıca :) çünkü her yeni
şeye olduğu gibi bir anda MVC'ye de ilginç bir ilgi/alaka gösterimi
olacaktır ve bu çerçevede etrafta "her şeyi MVC" ile yapmaya çalışanlar
:) veya "MVC yaramaz" diyenler olacaktır. MVC'nin web yazılım geliştirme
mimarileri arasında bir yeri var ve bu konu maalesef bu yazımızın konusu
değil :) İsteyenler hemen ASP.NET MVC 1.0'ı aşağıda adresten
bilgisayarlarına indirebilirler.

<http://www.asp.net/mvc/>

**Virtual Earth Silverlight Map Control CTP oldu!**

Virtual Earth'ün Silverlight ile beraber kullanımı özellikle kullanıcı
deneyimi açısından çığır açıyor. Bu çerçevede yazılımcıların işini
kolaylaştırma amacı ile hazırlanan Map Control'ün CTP sürümü yayınlandı.
Aşağıdaki adresten ulaşabilirsiniz ;)

<http://connect.microsoft.com/silverlightmapcontrolctp>

**Silverlight 3 Beta**

Silverlight ile ilgili o kadar çok gelişme var ki! Kesin bazılarını
yazmayı unutacağım. Fakat önümüzdeki dönemde Silverlight 3 ile ilgili
bolca içerik paylaşacağımdan emin olabilirsiniz. Aklımda kalan ana
noktalara bakmak gerekirse ilk defa Microsoft Silverlight'ın dağıtımı
ile ilgili sayısal bilgi verdi diyebilirim.... **350 milyon**
kullanıcıda Silverlight yüklü! Diğer yandan Silverlight 3 ile ilgili
özelliklere bakarsak;

-   Multitouch desteği geliyor. (Sadece Windows 7'de)
-   MPEG, AAC, H.264 desteği geliyor. İsterseniz kendi codec
    mekanizmanısı da yazabiliyorsunuz.
-   IIS Media Services üzerinden Smooth Streaming'in Live sürümü
    geliyor. Artık canlı yayında da bant genişliği yayın esnasında
    dinamik olarak değiştirilebiliyor.
-   İş uygulamaları için Data kontrolleri geliyor...
-   .NET RIA Services ile Silverlight ve ASP.NET arasındaki veri
    bağlantısı kolaylaştırılıyor.
-   Offline çalışma desteği geliyor. Artık herhangi bir Silverlight
    uygulamasını Desktop'a normal program gibi alabiliyorsunuz. Mac'te
    de aynı şekilde çalışıyor. Kendini otomatik update ediyor vs vs :)
-   SaveFileDialog ve bir çok yeni kontrol geliyor; WrapPanel,
    DockPanel, ViewBox, AutoCompleteBox, TreeView, Label...
-   Lokalde Assembly önbellekleme desteği geliyor.
-   Easing kütüphanaleri ve text animasyonları geliyor.
-   Pixel Shader efektleri geliyor; DropShadow vs... Kendi efektinizi
    yazabiliyorsunuz.
-   Perspective 3D!
-   GPU destekli video oynatma!
-   DeepZoom projelerinde GPU kullanımı!
-   Network bağlantısını algılayabilme.

Silverlight 3 Beta ve Visual Studio Tools paketini aşağıdaki adresten
indirebilirsiniz. Fakat unutmayın, söz konusu paket Beta! ve bu Beta
paketini yüklemeniz halinde yüklediğiniz makinede artık Silverlight 2
projeleri geliştiremiyorsunuz! Silverlight 3'ün şu anda sadece
"Developer Runtime"ı var. Normal Runtime yok! Zaten Go-Live lisansı da
olmadığı için uygulamalarınızı yayına almanız yasak.

[Silverlight 3 Beta
Tools](http://go.microsoft.com/fwlink/?LinkID=143571)\
[Silverlight 3 Beta SDK](http://go.microsoft.com/fwlink/?LinkID=143435) 

En büyük sürprizi sona sakladım! Tüm bu yeni özelliklerle beraber
Silverlight 3 Runtime paketinin büyüklüğü sizce ne oldu? :) Büyümüştür
değil mi? :) Hayır! Hattta 40KB azalmış durumda :)

** Expression Blend 3 Beta**

Silverlight 3.0 ile beraber Expression Blend'in 3. sürümü geliyor.
Expression Blend gerçekten çok kuvvetleniyor. Dikkatimi çekenler
arasında belki de en önemlisi doğrudan Photoshop ve Illustrator Import
komutları. Tüm bu harici dosyaları katmanları ile beraber Blend'e
alabiliyoruz. Başka neler mi var?

-   Source Control - TFS desteği.
-   XAML, VB ve C\#'da Intellisense
-   Behavior - Tasarımcılara kolay işlevsellikler yaratabilme olanağı.
-   SketchFlow - Uygulamaların ön tasarımı ve planına dair altyapı :) Bu
    apayrı ve detaylı bir konu.

<http://www.microsoft.com/expression/blendpreview>

**Web Platform Installer**

Microsoft'un uzun süre önce yayına aldığı WPI (Web Platform Installer)
sisteminin amacı Web uygulaması geliştirmek isteyenler onlarca yerden
onlarca şeyi bulup yüklemeleri gerek kalmadan her şeyi merkezi bir
yükleme haline getirmek. Örneğin bugün en basit sistemde bile VS 2008,
SP1, Silverlight Tools, MVC şeklinde devam eden bir çok yükleme
gerekebiliyor. WPI'ın ikinci sürümünde sizleri şaşırtabileceğini
düşündüğüm noktalar ise PHP yüklemeleri :) WPI içerisinde isterseniz
doğrudan PHP ile yazılım geliştireceğiniz ortamları da
geliştirebiliyorsunuz. Biliyorsunuz Expression Web 2 zaten PHP
destekliyordu.

WPI ile beraber bir de Application Gallery denilen bir sistem açılıyor
ve burada Open Source bazı projeler otomatik yüklenebilir şekilde
sunuluyor. Örneğin BlogEngine, DasBlog, DotNetnuke bunlardan bazıları.
Ayrıca WordPress de pakete dahil :) Daha detaylı bilgi ve download için
aşağıdaki adresi deneyebilirsiniz.

<http://www.microsoft.com/Web/downloads/platform.aspx>

**Expression Web 3**

Expression Web ürünü de giderek kuvvetleniyor. Özellikle Cross-Browser
site tasarımı konusuna eğilen programa **SuperPreview** denilen bir
özellik ekleniyor. Tahmin edebileceğiniz üzere hazırladığınız tasarımı
ön izleyebileceğiniz bir ortam sağlayan SuperPreview'ün güzel yanı
sisteminizde yüklü tüm tarayıcıların altyapısını kullanarak ayrı ayrı
tarayıcılardaki sonucu karşılaştırmalı olarak gösterirken aradaki
farkları da yakalamanızı sağlaması. SuperPreview Expression Web'den ayrı
olarak da indirilebilir bir download olarak sunuluyor.

<http://www.microsoft.com/expression/try-it/superpreview/>

**1. Günün Sonu**

"Adamlar yapmış" deriz ya :) aynen öyle. Gerçekten özellikle Silverlight
ve Expression tarafında muhteşem yenilikler var! Sizlere bu yenilikleri
paylaşmak için can atıyorum :) Yazılacak birçok yazı, verilecek bir çok
seminer oluştu bile kafamda :) Hem media tarafında hem de iş/data
uygulamaları tarafında Silverlight'a öyle yenilikler geliyor ki...
ASP.NET artık sadece SL için bir business/data layer olarak kalacak gibi
gözüküyor. Bakalım yarın neler olacak ;) 


