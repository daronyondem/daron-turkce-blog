---
FallbackID: 2442
Title: MCT Day Zero, Berlin'den haberler.
PublishDate: 11/9/2009
EntryID: 99cf3e5e-5234-44a3-a692-5d4c12f91dc2
IsActive: True
Section: software
MinutesSpent: 0
Tags: 
---
Bugün Berlin'de **MCT Day Zero** etkinliğine katıldım. Günün adı merak
uyandırıcı olduğu için hemen açıkliyim :) Yarın Berlin'de TechEd Europe
başlıyor ve ben de TLC (Technical Learning Center)'da Silverlight
bölümünde görevliyim. Bu çerçevede hazır insanlar Berlin'e gelecek diye
düşünerek etkinlik öncesine de bir MCT günü konmuş ve adı da tabi ki
"Gün 0" olmuş :) çünkü Gün 1 yarın :)

Neyse olayın geyik kısmı bırakıp bugün için neler olduğuna ve
paylaşabileceğim bilgileri bir göz atalım. Bu bilgilerin çoğu malumuzun
ağırlıklı olarak MCT'leri ilgilendirecektir.

**Online Labs**

İlk güzel haber **Online Labs**! Artık MCT'ler öğrencilerine eğitim
verebilmek için uygun ortamı yaratmak, uygun bilgisayarları hazırlamak
zorunda kalmayacaklar. Aynı şekilde CPLS'ler de Online Laboratuarları
kullanabilecek. Online Labs çok yakında başlayacak ve başladığında tabi
ki bir ücreti de olacak. Fakat öğrencilerin evlerinden bile
faydalanabileceği bu güzellik bence özellikle IT tarafında bazı eğitim
senaryolarında vazgeçilemez nitelikte olacak.

**MOC Kitapları Dijital!**

MOC kitapları özellikle ülkemizde en büyük dertlerden biri. Normal
şartlarda herhangi bir CPLS'ten eğitim alındığında eğitimi bir MCT'nin
vermesinin yanı sıra eğitimle ilgili varsa MOC kitaplarının da öğrenciye
sağlanması gerekir. Çoğu eğitimde maalesef bu kitapların Türkçe'leri de
yok. Diğer yandan özellikle hızlı, aniden açılan eğitimlerde vs
kitapların yurt dışından gelme süreci çok uzayabiliyor ve eğitim
bitiminde kitap ancak gelmiş oluyor. Tüm bu sorunları aşabilmek adına
artık MOC kitapları dijital olarak da öğrencilere ulaştırılabilecek.

![MOC'lar için Connect üzerinde bug report
yapılabilecek!](http://cdn.daron.yondem.com/assets/2442/08112009_1.jpg)\
*MOC'lar için Connect üzerinde bug report yapılabilecek!*

**Eğitimlere doğrudan yorumlar!**

MCT'ler MOC (Microsoft Official Curriculum) setleri ile ilgili
yorumlarını farklı şekillerde Microsoft'a iletebiliyordu. Fakat bu
süreçlerde sorun olduğunu zaten herkes biliyor. Özellikle bu yorumlara
geri dönüş alamamak en büyük sıkıntılardan biri. Daha da ilginci bazen
bu sorunlar çözülse de :) geri dönüş yapılmadığı için sorunu bildirenin
haberi olmayabiliyor. Tüm bu sorunları gidermek adına zaten var olan,
ürün gruplarının kullandığı ve başarılı bir şekilde işleyen Connect
sistemine artık Courseware içerikleri de aktarılacak ve aynı ürünlere
bug submit eder gibi Courseware'lerle ilgili de Connect altyapısı
kullanılabilecek. Bu bençe eğitim materyallerinde kaliteyi ciddi şekilde
arttıracaktır.

**Hilekar sertifikacılar!**

Bir diğer dert ise Microsoft Sertifika Sınavları ile ilgili hilekar
hareketler! Bu konuda her ne yapılırsa yapılısın önüne geçilmesi zor
gibi duruyor fakat ilginç bir gelişme var :) Artık sertifika
sınavlarında her sonuya kullanıcıların ne kadar zamanda cevap verdikleri
ve toplamda sınavı ne kadar bitirdikleri takip edilecek! Doğal olarak
sınav sorularını çok hızlı cevaplayanlardan "kıllanılacak" (süper bir
fiil oldu bu:))

MCT Day Zero'da tanıştığım eski bir MCT olan ve geçen sene Microsoft
Learning'de Program Müdürü olarak göreve başlayan **Matthew Roche**
söyledikleri ile beni gerçekten gaza getirdi diyebilirim. Eski bir
MCT'nin Learning'de işe başlaması ve idalist olması bence çok iyi! Tabi
ki değişiklikler anında yapılamıyor fakat gördüğüm kadarı ile Matthew
tüm MCT'lerin sorunlarının zaten farkında ve bu farkındalıkla da gerekli
düzenlemeleri yapmak için elinden geleni yapıyor. Örneğin neredeyse
TR'de hiçbir MCT'nin kullanmadığım (Ben dahil) MTM konusunda o da
dertli. Buradan sadece Matthew'ın bir ricasını MCT'lerle paylaşmak
istiyorum. Student Evaluation sistemini kullanmasanız da MCT'lerin
doldurduğu "Course Evaluation"'ı kesinlikle doldurun. Bunların
değerlendirildiğini Matthew'ın kendi laptopunda kendi hazırladığı
chartlardan gördüm, şahidim :)

Gelelim MCT olmayanlara :) Sizler biraz daha bekleyin. Çok yakında
sizler için de heyecanlı şeyler paylaşacağım blogdan.

Hepinize kolay gelsin...


