---
FallbackID: 2315
Title: "INETA Professional Hit ve Katılım konusunda."
date: "2009-1-23"
EntryID: INETA_Professional_Hit_ve_Katilim_konusunda
IsActive: True
Section: software
MinutesSpent: 0
Tags: 
old.EntryID: 703339ac-93c0-4bf7-a19b-395f00c37dab
---
# INETA Professional Hit ve Katılım konusunda.
Son günlerde **INETA Professional Hit**'in katılımı ile ilgili ufak
sorunlar oldu. Sizlerle gelişmeleri buradan ayrıca paylaşmak istiyorum.
Level 300 ve üstü seminerler dediğimiz için normal katılımın altında bir
katılım bekliyorduk fakat sanırım :) kimse beni dinlemedi ve 1600
kişilik kayıt aldık. En son **Summer Hit** için de bu kaydı almıştık :)

Bu beklemediğimiz durum karşınızda salonumuz 150 kişilik olduğu için
hemen kolları sıvadık ve neler yapabiliriz diye düşünmeye başladık. Bu
arada tabi ki şu soruyu sorabilirsiniz "*Neden 150 kişilik kayıt
almadınız? Sınır koysaydınız!*" Maalesef bu gerçekçi bir davranış tarzı
olmuyor çünkü 1600 kişi kayıt aldığımız Summer Hit'te anlık 350 kişilik
katılım oldu. Yani aktivite ücretsiz olduğu için kayıt olup gelmeyen çok
oluyor ve biz de kimsenin hakkı yensiz istemediğimiz için kayıtların
ucunu açık bırakıyoruz. "O zaman neden kayıt alıyorsunuz?" :) Güvenliğe
liste verebilmek için.

Konuya dönelim; düşündük taşındık ve bir çözüm bulamadık. Ya etkinliği
erteleyecektik ya da yerini değiştirip Microsoft ofisinden alacaktık.
Maalesef son iki gün kala yer değiştirme şansımız da olmadığı için benim
aklıma biraz rahatsız edici radikal bir fikir geldi ve bu fikri şu an
çok da beğenmiş durumdayım :)

Şu ana kadar kaydolanlara tekrar bir mail atıp tekrar başka bir adresten
kaydolmalarını isteyelim dedim :) Böylece kaydolan 1600 kişiye
"*Gerçekten katılıp katılmayacaklarını*" aktiviteden iki gün önce soran
ve eğer katılacaklarsa başka bir adresten tekrar kaydolmalarını isteyen
bir mail daha gönderdik. Üzerine kayıt esnasında belirtilen cep
telefonlarına da hemen birer SMS yolladık ki insanlar maillerini kontrol
etsin. Ortalama mailimizden 8 saat sonra 300 kayıt aldık ve bu sefer
"DUR" dedik :)

Şimdi de soracaksınız "*neden 300?*" Çünkü hala kaydolan
arkadaşlarımızdan "*Ben sadece Pazar gelebilirim*" veya "*Ben sadece
Cumartesi gelebilirim*" mailleri alıyorum. Tahminimce anlık 150-180 kişi
arası olacağız. Eğer tahminlerim yanlış çıkarsa ayakta kalanlar olacak
:( Umarım adetlerimize uygun şekilde bağdaş kurmaktan kimse çekinmez.

Böylece kesin katılım yapacak bir kesimi yakaladığımızı tahmin ediyorum
fakat bilemeyiz. Birçok mail aldım "*Gerçekten kaydoldum ama
gelemeyeceğim, üzgünüm*" yazan. Bakalım sonumuz ne olacak. :)

Talihli olarak niteleyebileceğimiz bu 300 kişiye biraz önce tekrar bir
mailing daha yaptık ve aktiviteye doğrudan davet ettik. Tüm bu
aksaklıklar nedeniyle herkesten çok özür diliyorum. Bu aslında bize şu
mesajı verdi "500 kişiden düşük salonda toplu etkinlik yapmayın" :)
Bundan sonra bu mesajı daha dikkatlice aklımda tutacağım.

Gelen maillerde sorulan sorulara cevaben iki konudan daha bahsetmek
istiyorum. Birincisi etkinliğin videolarını kaydedeceğiz ve
yayınlayacağız. Yayınlamak için bize biraz zaman vermeniz yeterli. O
videoları hazırlamak epey uzun sürüyor. İkinci soru ise bir başka
etkinlik olacak mı şeklindeydi. Yaza kadar bir büyük etkinlik daha
düzenlemeyi planlıyoruz ve bu sefer kesinlikle kayıt sınırı olmayacak
size en büyük salonu bulacağız :) Söz ;)

Hepinize ilginizden dolayı ÇOK teşekkür ediyorum.



*Bu yazi http://daron.yondem.com adresinde, 2009-1-23 tarihinde yayinlanmistir.*
