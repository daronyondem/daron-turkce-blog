---
FallbackID: 2311
Title: INETA ve MEA Bölgesindeki Organizasyon Değişikliği
PublishDate: 1/22/2009
EntryID: INETA_ve_MEA_Bolgesindeki_Organizasyon_Degisikligi
IsActive: True
Section: software
MinutesSpent: 0
Tags: 
old.EntryID: 5ed270c5-baea-40e1-a7a1-f3c601f684f3
---
INETA tarafında **1 Nisan 2008** ile başlamış olduğum **Türkiye
Başkanlığı** görevini sizlere daha önceleri duyurmuştum. Bu görev
çerçevesinde ortalama bir önceki döneme göre yıllık bazda toplam
etkinlik saat süresini miktar olarak 80 katına çıkardık. Tüm bu
yolculukta özellikle INETA Hit serimiz çok tuttu ve **Summer Hit** ile
başladığımız neredeyse tüm HIT'lerimizde farklı sosyal
topluluklarımızdan katılan konuşmacılar ile güzel bir paylaşım ortamı
sağladık.

Bir sonraki Hit'imiz **Professional Hit**'i birkaç gün önce sizlere
ayrıca duyurmuştum.

INETA Türkiye olarak ayrı bir sitemizin olmayışı ve MEA sitesini
kullanmamız bazen sitenin İngilizce olması nedeniyle kafa
karışıklıklarına sebebiyet verebiliyordu. Bu çerçevede minik bir müjde
verebilirim, çok yakında INETA Türkiye sitesi ile daha da büyük bir
bomba şeklinde geliyoruz. Bürokratik hazırlıklarımızı tamamladık, sıra
teknik altyapıya geldi. Şimdilik duyurular için benim blogu takip etmeye
devam edin, INETA TR sitemizi açtığımızda hepinizi oraya bekliyor
olacağım. Aklımdakileri bir bilseniz :) Neyse sürpriz.

Bu yazıyı yazmamın aslında bir başka nedeni daha var; **INETA MEA**
tarafında organizasyon yapısında değişiklikler oldu. MEA sitesinden bu
yapıya ulaşabilirsiniz fakat yine İngilizce olacaktır. O nedenle ben
buradan da değişiklikleri dile getirmek istiyorum.

**MEA Regional Manager** olarak 1 Ocak 2009 tarihinden itibaren **Özgür
Seyrek** görev alıyor. Özgür'ü Türkiye içinde çok duymamış olmanız
normal :) zaten adı üzerinde MEA Regional Manager. 2009 yılında da INETA
Türkiye Başkanlığı görevini ben yürüteceğim. **MEA** tarafındaki diğer
rollerden biri **Speaker Bureau Lead** görevi. Türkiye Başkanlığı'na ek
olarak bu görevi de 2009 yılında ben üstleneceğim ve MEA (Ortadoğu
Afrika) çapındaki konuşmacı bürosunu ben yöneteceğim. Son olarak MEA
tarafında **Marketing Lead** olarak görev almak üzere de [Aykut
Taşdelen](http://www.aykuttasdelen.net/) ile beraber çalışacağız. Bu
noktada sevgili Aykut hocamın işini kolaylaştırmak adına görevindeki
**Marketing'in** anlamı ile ilgili ufak bir açıklama yapmak istiyorum.
INETA tarafında Marketing'in anlamı bizim için paylaşımı arttırmak
şeklinde tanımlanıyor. Bu kapsamda sosyal topluluk sayısını arttırmak,
paylaşımı arttırmak Marketing olarak nitelendiriliyor. Aykut hocamızın
2009'daki görevi de bu olacak.

Gördüğünüz üzere giderek ilerliyor ve büyüyoruz. Önümüzdeki dönemde
paylaşımın çok daha artacağını ve daha güzel bir yıl yaşayacağımızı
tahmin etmek zor değil.

Hepinizel en kısa zamanda görüşmek üzere ;)


