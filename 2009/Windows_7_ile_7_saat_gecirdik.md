---
FallbackID: 2380
Title: "Windows 7 ile 7 saat geçirdik!"
date: "2009-7-13"
EntryID: Windows_7_ile_7_saat_gecirdik
IsActive: True
Section: software
MinutesSpent: 0
Tags: Windows 7
old.EntryID: 5f8737f6-dca5-4239-8d18-8b2922a287d2
---
Dün "**Windows 7 ile 7 Saat**" etkinliğimizi gerçekleştirdik. Benim için
süper keyifli ve güzel bir gündü. İlk defa bir INETA etkinliğinde ITPro
tarafına da hitap ettik. İki salonda paralel oturumlar ile hem IT'cilere
hem de yazılım geliştiricilere özel oturumlarımız oldu. Amacımız
yazılımcılara IT ekiplerini de biraz yan yana getirmekti fakat maalesef
olmadı :) Neden mi?

İlk olarak tahmin ettiğimizin çok üstünde bir katılım oldu. Yaklaşık 2
katı diyebilirim :) Salonlara dışarıdan sandalye toplama çabaları için
binanın güvenlik görevlilerini büyük bir teşekkür borçluyum. Katılım bu
şekilde artınca maalesef yemek aramızı da ayrı zamanlarda vermek zorunda
kaldık çünkü herkesin aynı anda yemek yiyebileceği kadar büyük bir alan
bulma şansımız yoktu.

![Windows 7 ile 7
saat!](media/Windows_7_ile_7_saat_gecirdik/12072009_1.jpg)\
*Windows 7 ile 7 saat!*

Etkinlikteki konular zaten beni heyecanlandıran konulardı, kişisel
olarak demolarım çatlamadığı için çok mutluyum :) Üç oturumumun ikisi
donanıma bağımlıydı, Multitouch ve Sensör API'ları ve donanımlar beni
zor durumda bırakmadan günü bitirdim. Gün boyunca en neşeli anlardan
biri yan salonda ITPro ekibindeki konuşmacımız **Muammer Benzeş**'in
sesinin bir anda bizim salondaki hoparlörlerden de gelmesi oldu :) Tam
da o anda Muammer "*Biz yazılımcılarından daha kalabalığız bakın!*" gibi
sözler edince :) neredeyse salonlar arası bir savaş başlatacaktı :)

Günün sonunda Windows 7'ye ücretsiz upgrade'li Vista'mızı da hediye
ederek iyisi ile kötüsü ile güzel bir gün geçirdik diye tahmin ediyorum.
Katılan herkese ÇOK teşekkürler. Başka bir etkinlikte tekrar görüşmek
üzere.

Not:Etkinliklteki tüm fotoğrafları paylaşacağız. Bu yazımın yorumlarını
takip ederseniz yorumlarda fotoğrafları çeken arkadaşların linklerini
bulabileceksiniz.


