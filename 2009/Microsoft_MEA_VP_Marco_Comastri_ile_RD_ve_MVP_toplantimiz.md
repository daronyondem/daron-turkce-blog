---
FallbackID: 2466
Title: "Microsoft MEA VP Marco Comastri ile RD ve MVP toplantımız."
date: "2009-12-3"
EntryID: Microsoft_MEA_VP_Marco_Comastri_ile_RD_ve_MVP_toplantimiz
IsActive: True
Section: software
MinutesSpent: 0
Tags: 
old.EntryID: f8af49d6-9885-410b-9fdf-7edc6423659f
---
Bugün RD ve MVP'ler olarak Microsoft MEA (Ortadoğu Afrika) bölgesi
Başkan Yardımcısı **Marco Comastri** ile bir toplantımız oldu.
Toplantıda malum tahmin edebileceğiniz üzere bizler için önemli olan
sektörde gördüğümüz Microsoft'un eksiklerini ve Microsoft'un yanlış
yaptığını düşündüğümüz şeyleri paylaşmaktı. Özünde sizlerin dili olduk
diyebilirim :)

Toplantı boyunca en eğlenceli anlardan biri SQL Server'ın Developer
Edition'ının ücretsiz dağıtılmasını gerektiğini söylediğimiz andı :) Şu
an 50\$ gibi bir rakama satılan yazılımı 25\$'a pazarlıkla kapattık :)
Şaka bir yana tabi ki Microsoft'un biz yazılımcılara Express sürümlerle
verdiği ücretsiz yazılım miktarı zaten ciddi miktarda ama ona rağmen
"daha fazlasını" istemesek olmaz değil mi? :)

![Microsoft MEA VP Marco Comastri ile
toplantımız.](media/Microsoft_MEA_VP_Marco_Comastri_ile_RD_ve_MVP_toplantimiz/03122009_1.jpg)\
*Microsoft MEA VP Marco Comastri ile toplantımız.*

Bu ve bundan daha ciddi :) bir çok yorumu doğrudan MEA Başkanı'na
aktarabilmiş olmak kesinlikle çok değerli bir fırsattı hepimiz adına.
Microsoft dışından ve aslında doğrudan community içerisinde sizlerle
iletişimde olan kişiler olarak "halkın sesi" kıvamında temsil görevimizi
yerine getirebilmiş olmak bence çok önemli. Tabi ki bu fırsatı bizlere
sağlayan Microsoft Türkiye ekibine ve özellikle de MVP Lead'imiz
Baransel Doğan'a çok teşekkürler.

Hemen toplantıda iki spoiler veriyorum :) Birincisi ASP.NET iki sonraki
sürümünde yazılım geliştirmeye girişi kolaylaştıran yenilikler olacak.
İkincisi Windows Phone 7 eski adı ile Mobile 7 developer platformu adına
da bir efsane olacak gibi duruyor :)

Hepinize kolay gelsin.


