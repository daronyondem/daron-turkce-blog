---
FallbackID: 2418
Title: "WebsiteSpark ile web ajansları ve yazılım şirketlerine ücretsiz lisanslar!"
date: "2009-9-26"
EntryID: WebsiteSpark_ile_web_ajanslari_ve_yazilim_sirketlerine_ucretsiz_lisanslar
IsActive: True
Section: software
MinutesSpent: 0
Tags: 
old.EntryID: 7132de37-7259-4459-9051-9edd1dcb12f3
---
# WebsiteSpark ile web ajansları ve yazılım şirketlerine ücretsiz lisanslar!
Bu MUHTEŞEM! :) Beni çok heyecanlandıran ve sevindiren bir haberim var
bugün sizlere. Dün [Twitter](http://twitter.com/daronyondem) üzerinden
spoiler verdiğim WebsiteSpark programı Türkiye'de de duyuruldu! 10
kişiye kadar çalışanı olan ve ASP.NET, Silverlight, Sharepoint, PHP gibi
teknolojilerle web uygulamaları geliştiren şirketlere 3 yıl süre ile
ücretsiz .... bir sürü şey sağlanıyor :) Gelin sayalım isterseniz;

-   3 adet Visual Studio 2008 Professional Edition Lisansı
-   1 adet Expression Studio 3 lisansı (Expression Blend, Sketchflow ve
    Web!)
-   Ayrıca 2 adet Expression Web 3 lisansı.
-   Windows Web Server 2008 R2 4 işlemci lisansı
-   SQL Server 2008 Web Edition 4 işlemci lisansı
-   DotNetPanel yönetim paneli

Daha da güzeli var! SQL ve Windows Server lisanslarını isterseniz yayın
ortamında da kullanabiliyorsunuz. Yani lisansnlar sadece geliştirme
ortamı için değil bir hosting sağlayıcıdan alacağınız dedicated
sunucunuza bu lisansları kurup uygulamanızı canlı yayına da
alabilirsiniz. Tüm bunların yanında Microsoft Partner'ları gibi;

-   Firma başına iki teknik destek hakkı.
-   Microsoft’un web şirketleri ekosistemindeki iş ortakları,
    müşterileri ve tamamlayıcı servisleri ve teknolojilerinden oluşan
    topluluğa erişim hakkı.    
-   MSDN üzerindeki teknik bilgi ve danışmanlık sunan tartışma
    gruplarına sınırsız erişim.

hizmetlerinden de WebsiteSpark üyesi kuruluşlar faydalanabiliyor.

Başvuru için hemen <http://www.microsoft.com/web/websitespark/> adresini
ziyaret edebilirsiniz.

**3 yıl sonra ne olacak?**

Üç yılın sonunda eğer programdan ayrılmak isterseniz 100\$'lık bir ödeme
yapmanız gerekiyor. Fakat tahmin etmiyorum ki kimse ayrılsın çünkü bu üç
senede yayında bile kullanabileceğiniz ücretsiz lisanslar ile çoktan
firmanızı kuvvetli bir şekilde ayağa kaldırmış olmanız mümkün. Bu
durumda da normal yöntemlerle yıllık 999\$ vererek tüm bu lisansların
development ortamında kullanılabilecek olanlarını alabilirsiniz ve yayın
tarafı için de yine yıllık 199\$ ile 1 adet Windows Web Server ve 1 adet
SQL Server Web edition edinebilirsiniz. Kişisel kanaatimi sorarsanız bu
rakamlar bile bir yazılım şirketinin masrafları arasında en ufak
kalemleri oluşturacaktır.

**Spark programları süper!**

Microsoft bundan önce de öğrencilere ücretsiz lisans sağlayan DreamSpark
ve yazılım üretimi yapan şirketlere ücretsiz lisans sağlayan BizSpark
ile güzel bir seriyi başlatmıştı. Bu serinin WebsiteSpark ile devam
etmesi gerçekten muhteşem. Artık bir yazılım şirketi kurmak veya bu
ekonomik krizde şirketi tekrar ayağa kaldırmak, lisans dertleriyle
uğraşmamak çok daha rahat.

"*Helal olsun Microsoft*" diyerek yazımı sonlandırıyorum ;)



*Bu yazi http://daron.yondem.com adresinde, 2009-9-26 tarihinde yayinlanmistir.*
